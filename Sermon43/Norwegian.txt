% Page 43

Saffæus.

Anden Søndag efter Hellig Tre-Kongers Dag.

Luk. 19, 1—10. Og han gik ind og drog igjennem Jeriko. Og se, der var en Mand, som hedte Saffæus, og han var Toldrenes Øverste og var rig. Og han søgte at faa se Jesus, hvem han var, og kunde ikke for Folket, fordi han var liden af Væxt. Og han løb foran og steg op i et Morbærtræ for at se ham; thi han skulde komme frem ad den Vej. Og der Jesus kom til Stedet, saa han op og blev ham var og sagde til ham: Saffæus! Skynd dig og stig ned! Thi idag bør det mig at blive i dit Huus. Og han skyndte sig og steg ned og tog imod ham med Glæde. Og da de saae det, knurrede de alle og sagde: Han er dragen ind til Herberge hos en syndig Mand. Men Saffæus stod frem og sagde til Herren: See, Herre, Halvdelen af mit Gods giver jeg de fattige, og dersom jeg har gjort nogen Uret med Underfundighed, da giver jeg det firedobbelt igjen. Men Jesus sagde til ham: Idag er Frelse vederfaren dette Huus, eftersom ogsaa han er en Abrahams Søn; thi Menneskens Søn er kommen for at søge og frelse det fortabte.

„Det er lettere, at en Kamel gaar gjennem et Naaleøie, end at en rig kommer ind i Guds Rige,“ staar der; om Saffæus staar der:
„Og han var Toldrenes Øverste og var rig.“

% Page 44

Det var ikke greit for Saffæus. Alt syntes at være iveien for hans Frelse. Paa alle Maader syntes han at være langt fra Guds Rige, og alle Døre stængte.

Han var en Tolder; og disse foragtelige Mennesker, som havde taget Tjeneste hos Romerne, hvorledes kunde de haabe at faa Del i Israels forjettede Arv? Tolderne havde jo gjort som Esau og solgt Førstefødselsretten for en Ret Mad. I romersk Guld og Brød udsugede og bedrog de sine Landsmænd og blev rige af at plyndre de fattige Israeliter. I Sandhed, de havde forspildt al Ret til Israels herlige Forjættelse, til Guds Rige, som Messias kom med. Var Jesus virkelig Messias, saa var der liden Udsigt til Hjælp for Saffæus hos ham.

Saffæus var en fornem Mand. Hans høie Embede var en ny Hindring for ham. „Ikke mange mægtige, ikke mange fornemme er kaldte,“ staar der. Folk i høi Stand og Stilling er ofte for store og stolte til at spørge efter Jesus af Nazaret. Ofte har de det ogsaa for travlt til at kunne afse Tid til at opsøge Sjælens Frelser. Og her i Jeriko var jo Jesu Komme ledsaget af en saadan Bevægelse blandt „simple Folk“, der var saadan Folkesværm paa Benene, at det var aldeles imod Saffæus’s Høihed at have noget med det hele at gjøre. Havde Jesus været en fin og fornem Filosof, saa havde det været en anden Sag; da havde Folkesværmen holdt sig hjemme, og Saffæus kunde haft ham for sig selv som en æret Gjæst. Men

paa Gaden, ude i Folkemassen maatte Saffæus søge ham, om han vilde finde ham.

Saffæus var rig; og hans Rigdom var erhvervet paa daarlig og uædelig Vis, som ofte er Tilfælde. Det var næsten den største Hindring. Hvad var der for den rige at faa hos den fattige? Hvad mere var der at eftertragte for Saffæus end Pengene, de „almægtige“ Penge?

Men Saffæus var ikke fornoiet og tilfreds. Der brændte en Ild i hans Indre, som ikke gav ham Ro. Han maatte, han maatte se Jesus. Det fik koste hvad det vilde, og det fik være det samme, enten det hjalp eller ikke hjalp; han vilde se ham trods alt.

Og Saffæus fik se Jesus; men det var en haard Kamp for ham. Den lille ivrige Mand brød sig ikke om Spottegloser og Haansord; den fornemme Tolder brød sig ikke om Folkesværmens Tryk og Ruf og Latter; den rige Mand havde ikke nok i sin Rigdom. Han prøvede

% Page 45

at komme gjennem Folkemassen frem til Jesus, men kunde ikke; han sprang foran, klatrede op i et Morbærtræ, og der sad han, ængsteligt speidende efter Jesus, som skulde komme der forbi.

Og Jesus kom forbi og saa Saffæus. Ligesom Saffæus havde tænkt paa Jesus, saa havde nok ogsaa Jesus tænkt paa ham. Eller hvorledes skulde nogen søge at se Jesus, og Jesus ikke søge at møde den søgende? Kan der brænde Længsel i et Menneskehjerte efter Frelseren, og hans Kjærligheds Længsel ikke være optændt? O, nei; han søger dem, som ham søger. Han vil have Møde med dem, som spørger efter ham.

Og derfor bliver der et saligt Møde. At Saffæus ser Jesus er endnu ikke nok; men at Jesus ogsaa ser Saffæus og tager ind hos ham, det er egentlig Hovedsagen. Og hvo kan beskrive eller forklare den Glæde, som der er i et saadant Møde med Jesus? Det er umuligt, fordi menneskeligt Sprog kan til Nød udtrykke de menneskelige Følelser, som et Hjerte bevæges af; men det er afmægtigt ligeoverfor de guddommelige Bevægelser, som ryster et Menneskes Inderste, naar der skabes et nyt Hjerte og en ny Aand indeni os. Der kan gives smaa og fattige Billeder deraf i den Glæde, som jordisk Kjærlighed kan frembringe i en Menneskesjæl; men Glæden over at finde Jesus og smage hans Kjærlighed, blive hans og fødes paany, er ikke alene uendeligt større, men ogsaa af en ganske anden Art og Natur. Som Himlen er høiere end Jorden, saa er Jesu Kjærlighed høiere end jordisk Kjærlighed, og Glæden i ham høiere end al Jordens Glæde.

Derfor er det ikke underligt, om Saffæus „skyndte sig og steg ned og tog imod ham med Glæde.“ Som et friskt levende Kildevæld for den tørstige, saa var Jesu Ord og Kjærlighed for Saffæus’s Sjæl. Han var født paany, han var en Abrahams Søn.

Men Menneskene vidste det ikke; kun Jesu Øie saa, hvad der foregik i Tolderens Hjerte. Derfor knurrede Tilskuerne og sagde: „Han er dragen ind til Herberge hos en syndig Mand.“

Ja tilvisse „en syndig Mand“; og lovet og priset være Herren derfor. Han er kommen for at „søge og frelse det fortabte“. Her har han fundet en fortabt Synder. Deri er al vor Trøst, derpaa bygger vi alt vort Haab; Menneskens Søn tager ind hos „en syndig Mand“. Og dog ikke længere „en syndig Mand“. Nu da han har fundet Jesus, og Jesus har fundet ham, nu er den store Forandring skeet,

% Page 46

nu er han omvendt, nu er han født paany og bleven en Abrahams Søn, en Forjættelsens Arving, med fri Adgang til Guds Rige.

Thi Mødet med Jesus har aabnet hans Hjerte, saa han siger:
„Se, Herre, Halvdelen af mit Gods giver jeg de fattige, og dersom jeg har gjort nogen Uret med Underfundighed, da giver jeg det firedobbelt igjen.“

Det er Bodens og Kjærlighedens Tale. Han nægter ikke, at han er en syndig Mand, han bekjender, at der findes uretfærdigt Gods i hans Hænder; men nu, naar Jesus er kommet ind i hans Hus, nu vil han skynde sig at blive det kvit. Den uretfærdige Mammon og Jesus, Synderes Ven og Frelser, passer ikke sammen. Og ikke alene vil han give op alt uretfærdigt Gods, men firedobbelt vil han erstatte det og saaledes volde Glæde, hvor han før har voldt Sorg og bitter Smerte. I Sandhed han er en omvendt Mand, en Abrahams Søn formedelst Troen. De fattiges Ven, de fortryktes Hjælper er han bleven, han, Tolderen, Bedrageren, Blodsugeren. „Den syndige Mand“ er ikke længere en syndig Mand.

Hvad tykkes eder nu? Er det saaledes en Synder blir frelst, hvorledes er det da med dig og mig? Hvorledes er det med vore rige Mænd, som har samlet Rigdomme med Uret og som kanske for sin Rigdoms Skyld er høit agtede i Menighederne? Hvor er de fattiges Halvdeel, eller har nogen hørt om den bedragte, som har faaet firedobbelt igjen af Bedrageren? Desværre, der er nok ikke mange som Saffæus. Vi trøster os saa gjerne med, at Jesus er „Tolderes og Synderes Ven“; vi glæder os saa gjerne over, at han „tager Herberge hos en syndig Mand.“ Men hvad hjælper det, dersom Jesu Venskab ikke gjør os til nye Mennesker med Guds Kjærlighed udøst i vore Hjerter?

Lad os dog vaagne op, som ret er, og søge Jesus, indtil vi finder ham og han finder os, at der kan blive ny Fødsel, nyt Hjerte, nyt Sind og ny Vandel, saa vi ogsaa kan blive Abrahams Børn og Arvinger efter Forjættelsen. Se, Menneskens Søn er kommen for at søge og frelse det fortabte!

Ven, har han ogsaa fundet og frelst dig?

