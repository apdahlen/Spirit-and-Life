% Page 101

Eders Time og Mørkets Magt.

Langfredag.
———

Luk. 22, 39—71; 23, 1—46. Og han gik ud og gik efter Sædvane til
Oliebjerget; men ogsaa hans Disciple fulgte ham. Men da han kom til Stedet,
sagde han til dem: Beder, at I ikke skulle komme i Fristelse. Og han sled
sig fra dem saa langt som et Stenkast og faldt paa Knæ, bad og sagde: Fader!
Vil du tage denne Kalk fra mig, — dog ske ikke min Vilje, men din! Men en
Engel af Himmelen aabenbaredes for ham og styrkede ham. Og da han stred
haardt med Dødsangest, bad han heftigere; men hans Sved blev som Blods-
draaber, der faldt ned paa Jorden. Og da han var staaet op fra Bønnen
og kom til sine Disciple, fandt han dem sovende af Bedrøvelse. Og han sagde

% Page 102

sagde: Han oprører Folket, idet han lærer over hele Judæa fra Galilæa af,
hvor han begyndte, og lige hertil. Men da Pilatus hørte Galilæa nævne,
spurgte han, om det Menneske var en Galilæer. Og da han fik at vide, at
han hørte under Herodes’ Herredømme, sendte han ham til Herodes, som ogsaa
var i Jerusalem i de samme Dage. Men da Herodes saa Jesus, blev han
meget glad; thi han havde længe gjerne villet se ham, fordi han havde hørt
meget om ham og haabede at faa se et Tegn af ham. Og han spurgte ham
med mange Ord, men han svarede ham intet. Men Ypperstepræsterne og de
Skriftkloge stod og anklagede ham heftigt. Men da Herodes med sine Krigs-
folk havde forhaanet og bespottet ham, kastede han et skinnende Klædebon om
ham og sendte ham tilbage til Pilatus. Paa den Dag blev Pilatus og Herodes
Venner med hinanden; thi de var før hinandens Fiender. Men Pilatus sam-
menkaldte Ypperstepræsterne og de Øverste og Folket og sagde til dem: I har
ført dette Menneske til mig som den, der afvender Folket; og se, jeg har forhørt
ham i eders Nærværelse og finder ingen Skyld hos dette Menneske i det, I
anklage ham for. Men heller ikke Herodes; thi jeg sendte eder til ham, og se,
der er intet gjort af ham, som fortjener Døden. Derfor vil jeg revse ham og
lade ham løs. Men han maatte give dem en løs paa Høitiden. Og de raabte
alle som en og sagde: Tag denne bort, men giv os Barrabas løs! Denne var
kastet i Fængsel for et Oprør, som var skeet i Staden, og for et Mord. Pilatus
talte da atter til dem, da han vilde lade Jesus løs. Men de raabte til ham
og sagde: Korsfæst, korsfæst ham! Men han sagde tredie Gang til dem: Hvad
ondt har da denne gjort? Jeg finder ingen Dødsskyld hos ham; derfor vil
jeg revse ham og lade ham løs. Men de trængte paa med stort Skrig og be-
gjærede, at han skulde korsfæstes; og deres og Ypperstepræsternes Skrig fik
Overhaand. Og Pilatus dømte, at det, de begjærede, skulde ske. Men han
gav dem den løs, som var kastet i Fængsel for Oprør og Mord; men Jesus
overgav han til deres Vilje. Og da de førte ham bort, tog de fat paa en Simon
af Cyrene, som kom fra Marken, og lagde Korset paa ham, for at han skulde
bære det efter Jesus. Men der fulgte ham en stor Hob af Folket og af Kvinder,
som baade beklagede og græd over ham. Men Jesus vendte sig om til dem og
sagde: I Jerusalems Døtre! Græder ikke over mig, men græder over eder
selv og over eders Børn! Thi se, de Dage kommer, i hvilke man skal sige:
Salige er de ufrugtsommelige og de Liv, som ikke fødte, og de Bryster, som ikke
gav Die. Da skulle de begynde at sige til Bjergene: Falder over os! og til
Høiene: Skjuler os! Thi gjør man dette med det grønne Træ, hvad vil da
ske med det tørre? Men der blev og to andre, Misgjerere, førte hen med ham
for at henrettes. Og da de var komne til det Sted, som kaldes Hovedskalle-
sted, korsfæstede de ham der og Misgjederne, den ene ved den høire, men den
anden ved den venstre Side. Men Jesus sagde: Fader, forlad dem! Thi de
vide ikke, hvad de gjøre. Men de skiftede hans Klæder og kastede Lod om dem.

% Page 103

Og Folket stod og saa til. Men ogsaa de Øverste spottede ham tilligemed dem
og sagde: Han har frelst andre; han frelse sig selv, dersom han er Kristus, den
Guds Udvalgte! Men ogsaa Stridsmændene spottede ham, idet de traadte
til og rakte ham Eddike og sagde: Dersom du er Jødernes Konge, da frels dig
selv! Men der var ogsaa skreven en Overskrift over ham paa Græsk og Latin
og Hebraisk: Denne er Jødernes Konge. Men en af de Misgjerere, som var
ophængte, bespottede ham og sagde: Er du Kristus, da frels dig selv og os!
Men den anden svarede og irettesatte ham og sagde: Frygter du ei heller for
Gud, da du dog er under den samme Dom? Og vi vel medrette; thi vi faar
det, vore Gjerninger har fortjent; men denne gjorde intet uretfærdigt. Og han
sagde til Jesus: Herre, kom mig ihu, naar du kommer i dit Rige! Og Jesus
sagde til ham: Sandelig siger jeg dig: Idag skal du være med mig i Paradis.
Men det var ved den sjette Time, og der blev et Mørke over den hele Jord indtil
den niende Time. Og Solen blev formørket, og Forhænget i Templet splittedes
midt ad. Og Jesus raabte med høi Røst og sagde: Fader! Jeg vil befale
min Aand i dine Hænder. Og da han sagde dette, udgav han sin Aand.

Dette er den stille Uge. Og Langfredag er for os den stilleste
af alle disse Smertens Dage. I Norge var det Skik, at der paa den
Dag brugtes hverken Orgel eller Klokker. Men for Jesus var det
ingen stille Dag. Den var baade lang og larmfuld.

Først en uforsonlig Sjælekamp, saa at Sveden randt som Blods-
draaber, medens hans Disciple ikke kunde vaage en Time med ham;
tilslut, da de ikke fik bruge kjødelige Vaaben, flygtede de fra ham.
Saa en Stormgang mod ham af Ypperstepræsterne, Hoveds-
mændene, de Ældste og en Tjenerskare med Sværd og Stænger og
Lamper som mod en Røver. Derpaa for Annas, saa til Kaifas med
Haan og Spot og Slag og falske Vidner paa begge Steder; senere
for Pilatus og for Herodes og saa tilbage til Pilatus, medens
Ypperstepræsterne og de Ældste og hele Folket alle som en raabte
og skreg med Hui og Straal: Korsfæst! korsfæst! Giv os Barrabas
løs! Hans Blod komme over os og vore Børn! Giver du ham
løs, er du ikke Keiserens Ven! Korsfæst! korsfæst! Indtil endog
den stolte Romer blev overvældet af Larmen og forskrækket over Folke-
vredet, saa at han gav Jesus over til at korsfæstes, og Folkets og
Ypperstepræsternes Skrig fik Overhaand.

Herren selv samler al denne Ondskabens Støj og Uretfærdighed
sammen i et Ord: „Dette er eders Time og Mørkets Magt.“

Saa har altsaa ogsaa Mørkets og Satans Tjenere sin Tid og sin
Time, og taus som et Lam, der føres til Slagterbænken, bøjede Jesus

% Page 105

sig ydmygt under denne Mørkets Magt og Time, uagtet han kunde
have befalet Legioner af Engle til sit Forsvar; det er for at lide alt
og lide aldeles uskyldigt og saaledes blive det Lam, der bærer og
borttager Verdens Synd.

Der er noget forunderligt og for os ufatteligt i denne den ret-
færdige og almægtige Guds Ordning at tillade Ondskabens Magter
en saa stor Uretfærdighed og saa at sige afsætte en Time og en
bestemt Tid for dem, hvori de har fuldkommen Overmagt, saa at de
kunde trampe under sine Fødder og nedtræffe i Skjændselens Dyb
denne hellige og uskyldige Guds Søn. Men det viser os ogsaa, at
hvadenten vi forstaar det eller ei, saa var det nødvendigt, — ja saa
var det „velbehageligt for dig, Fader,“ — for at vi skulde se, at Gud
mener det ganske alvorligt, naar han siger, at han har elsket Verden
saa høit, at han gav sin Søn den enbaarne, for at vi skulde frelses,
naar vi tror.

Hvor tidt opskommer ikke det Spørgsmaal i vore Hjerter under
det daglige Livs Førelser, naar vi ser store Uretfærdigheder ustraffet
begaaede: Hvorfor tillader Gud dette? — saa at vi tidt anfægtes
deraf og fristes til at tvivle om Guds Almagt og retfærdige Kjærlighed.

Og hvad er dog de grueligste Uretfærdigheder enten i Historien
eller i vore egne personlige Erfaringer sammenlignet med denne Jøde-
folkets oprørende Færd mod deres egen Frelser og Messias! Og der-
som Gud ikke sparede sin egen Søn, men gav Mørkets Fyrste og
hans Tjenere, de Ældste og Ypperstepræsterne en Time og en Tid,
som de uforstyrret kunde bruge til at tilfredsstille sine Hjertens Ond-
skab og Blodtørst, og han gjorde det med et Formaal, som laa langt,
langt over nogen Menneskeforstand at fatte eller optænke, at, som vi
ser paa denne Dag, utallige Menneskesjæle skulde evigt frelses, hvor-
burde vi da ikke ydmygeligen bøie os i Støvet for den evige og alt-
seende, naar han endnu den Dag idag midt iblandt os tillader Ting,
som er oprørende for vor Retfærdighedssans og enfoldige Tro, og
naar dette hellige og alvorstunge Ord atter lyder igjen over os fra
Frelserens Mund:
„Dette er eders Time og Mørkets Magt.“

Thi det tjener dog os tilgode, om vi end ikke forstaar det, saa-
vidt som det dengang blev vor evige Frelse. Det var ogsaa dengang
for at Mørkets Magt og Tjenere ikke skulde have nogen Undskyld-
ning. Havde de ikke haft sin Time? Havde ikke Gud givet dem
Adgang at bruge hele sin Ondskabs Magt? Og hvad var Frugten

% Page 106

deraf? Jesus opreist af Graven; — Satan og alt hans Rige over-
vundet. Og hvad havde de at sige, naar Herrens Time kom efter
det Jesu Ord: „Græder ikke over mig, men over eders Børn; thi
de Dage skal komme, da I skulle sige til Bjergene: falder over os,
og til Høiene: skjuler os!“ Saavidt som Gud giver Mørkets Magt
sin Time, saa har han og sat en Dag, paa hvilken han vil dømme
Jorderige med Retfærdighed, og han havde alt sat en Time, paa
hvilken dette Folks Børn, som havde raabt „korsfæst,“ skulde se deres
Helligdom lægges i Grus, og den hellige Stad, hvor de havde udøst
uskyldigt Blod, jævnes med Jorden og de selv adspredes som Slaver
og fremmede over den hele Jord indtil denne Dag.

Derfor kan Frelseren paa denne Pineens og Angestens Dag sige
saa roligt: „Lad dem kun gaa saavidt; dette er eders Time og
Mørkets Magt.“ Han vidste hvad Betydning det alt havde og hvad
hans Fader ved ham vilde gjøre:
„Skulde jeg ikke drikke den Kalk,
som min Fader har ifkjænket for mig?“

Og nu, min Ven, du som er oversat fra Mørket til Lyset, fra
Satans Magt til Gud, nu kommer det samme Langfredags Spørgs-
maal til dig, som Jesus gjorde til Jakob og Johannes:
„Kunne I
drikke den Kalk, som jeg maa drikke?“ Thi du maa dog drikke den
efter det Ord, at ingen kan forherliges med Jesus, som ikke lider med
ham. Naar du har arbeidet dig træt og fortæret din Kraft forgjeves
og til ingen Nytte (Es. 49, 4), naar al din Kjærlighed og Hengivelse
er bleven foragtet og misthydet, naar det synes som hele din Bygning
skal falde i Grus, og Fienderne tramper paa dig og vil udslette endog
dit Navn af Erindringen i Vold og Skjændsel, kan du da endnu sige
med Profeten:
„Dog, min Ret er hos Herren, og min Løn hos
min Gud,“ og lægge trøstigt til:
„Dette er eders Time og Mørkets
Magt,“ fordi du ved, at din Skam skal være Guds Forherligelse,
og din Fornedrelse mange Sjæles Frelse, da har du idag havt din
Langfredag med Jesus og skal i Herrens Tid opreises og ophøies
med ham. Da har du idag faaet betragte ham, vor Tros Begynder
og Fuldender, som for den Glæde han havde for sig, led taalmodig
Korset og foragtede Forhaanelsen, og du skal ikke blive træt eller
forsage i din Sjæl, men faa sidde med ham ved Guds Trones høire
Side, og, naar Mørkets Time er forbi, arve Ærens uforvisnelige
Krans. Thi der er endnu en saare liden Tid, saa kommer han, som
skal komme, og han skal ikke tøve. Vær derfor ikke af dem, der for-

% Page 107

medelst Mørkets Magt og Ondskabens Time unddrager sig til sin
Fordervelse, men vær af dem, som tror midt i Langfredags Angst
og Mørke til Sjælens Frelse.

Thi sandelig, han skal ikke tøve hverken med Frelsen eller Dom-
men. Og som Dagen kom, forfærdelig med Ild og Ødelæggelse
over Staden og Templet, saa der ikke blev Sten tilbage paa Sten,
saa skal den og sikkert komme i Herrens behagelige Stund at nedslå
og nedkaste i det evige Mørke dem, der nu glæder sig i Mørkets Magts
Time og atter tramper Guds Søns Blod under Fødder, idet de
forfølger og forfører hans smaa Børn, forhaaner Naadens Aand
eller synker ned i Lunkenhed og blir udspyet af Herrens Mund. Thi
Gjengjeldelsen hører Gud til; jeg vil betale, siger Herren. Og der-
for lyder Langfredags Røst som en hellig Formaning ogsaa til den
ubodfærdige:
„Denne er eders Time og Mørkets Magt.“

Ven, skal den lyde forgjæves?

