% Page 166

En ny Retfærdighed.

Fjerde Søndag efter Trefoldighed.

—

Matth. 7, 1—6. Dømmer ikke, at I ikke skulle dømmes! Thi med hvad Dom I dømme, skulle I dømmes, og med hvad Maal I maale, skal eder maales igjen. Men hvi seer du Skiæven, som er i din Broders Øie, men Bjelken i dit eget Øie bliver du ikke var? Eller hvorledes siger du til din Broder: Holdt! Jeg vil drage Skiæven ud af dit Øie; og see, der er en Bjelke i dit eget Øie? Du Hykler! Drag først Bjelken ud af dit eget Øie, og da kan du see til at uddrage Skiæven af din Broders Øie! Giver ikke Hundene det Hellige, kaster ikke heller eders Perler for Svinene, at de ikke skulle nedtræde dem med sine Fødder og vende sig og sønderrive eder!

Det er tre Ting, som Frelseren gjennem disse Ord formaner Disciplene og alle kristne imod: At være ufærdig og overilet i Dommen over andre, at laste andres Feil før man har seet og rettet paa sine egne, og at omgaaes letsindigt med det hellige.

Nyttige og nødvendige Formaninger er de alle tre, og med Rette vil enhver Prædikant benytte denne Text til alvorligen at revse den Dømmesyge, Dadlesyge og Letsindighed i Omgangen med hellige Ting, som ikke alene blandt Menighedslemmer i Almindelighed, men ogsaa blandt omvendte Guds Børn ofte er i bedrøvelig Grad fremtrædende.

Gjensidig Mistro og Mistillid er ikke ufjendt i Menighederne, og naar man hører dem, der kaldes med Kristi Navn og er døbte med hans Daab omtale hinanden, bedømme hinanden, forklare Bevæggrundene til hinandens Handlinger, saa er der stundom en Hjerteløshed, en Selvgodheds, ja Bitterheds Aand deri, som maa bringe enhver at gyse tilbage, naar man ihukommer Mesterens Bud, at elske hinanden, og Kristendommens Lære, at dens Bekjendere tilhører det samme Faderhus.

Guds Børn deler sig derfor tidt op i smaa Kredse og Kliker, som ofte gjensidigen sukker over hinanden, ryster paa Hovedet over hinanden og er uafbrudt ængstede og plagede af Tvil om „de andre“ i Sandhed er Guds Børn; en kan vide, hvorledes det gaar med Kjærligheden under saadanne Omstændigheder.

% Page 167

Mangfoldige Menighedsmedlemmer gaar til den hellige Nadverd
to Gange om Aaret just saa regelmæssigt som de gjør Baar- og
Høstaannen og ikke med en Tiendedel saa meget Alvor. De sender Bud
efter Guds Tjenere Timen før en nærpaarørende dør og er endda
frygtsomme for, at de har „umaget“ Præsten for tidligt; og medens de
paa mange Steder staar udenfor Kirkedøren efter Gudstjenesten er
begyndt og prater og fjærter og handler, samt naar de endelig kom-
mer ind, giver fra sig et Lettelsens Suk, naar Prædikenen er over,
saa frygter de for, at Daaben over deres Børn ikke har haft den rette
Kraft, dersom Præsten har glemt at gjøre Korsets Tegn derover.
Saadanne og mange andre halvhedenske og halvkatholske Overtroens
Overleveringer træder tidt i Dagen parret med Ligegyldighed for
det, som i Sandhed kan frelse et Menneske: Gudsordet og Troen, saa
en Guds Tjener mangen Gang ikke ved hverken hvor han skal
begynde eller ende, — saamegen Ufærdighed, Selvgodhed og kriste-
lig Usands og Overtro træder ham imøde, naar han overveier
denne Text.

Og dog kan ikke endog den strengeste, uden Persons Anseelse
holdte Moralprædiken være alt som Jesus har tilsigtet ved disse
mærkelige Ord om at dømme og maale og rettesætte sin Næste. Vi
saaer nok dybere ned. Frelseren har nok anden Hensigt end at for-
mane mod de daglige Feil og Fald, hvorfor vi alle er udsatte.

Fornuftkristendommen vil gjerne i Bjergprædikenen se en Sam-
ling af Moralbud af den høieste og reneste Art, og sætter netop deri
Kristi Fortjeneste, at han ligesom Konfucius, Budha og andre Reli-
gionsstiftere har kunnet fremstille baade i Liv og Lære en renere
Moral end sin Samtid. Rationalisterne har derfor altid bekjendt,
at de i Jesus af Nazaret saa et Ideal af en Morallærer. Allerede
dette vil for enhver kristen gjøre det indlysende, at Jesus ved Bjerg-
prædikenen har tilsigtet noget ganske andet end at give en forfattet
Lærebog endog i den høieste Moral. Man lærer overhovedet ikke
Jesus og hans Lære at kjende ad Fornuftens Vei.

Men for det første var det netop i Modsætning til Farisæerne
og deres i de haarfineste Konsekventser trufne Moralbud, Herren op-
traadte og talte. Det er en Misforstaaelse, naar nogen tror, at det
fattede Farisæerne efter et næsten totusindaari gt Studium af Mose
Lov paa Moralbud af den høieste og reneste Art saavelsom af de mere
almindelige Sorter. Deri bestod ikke deres Feil, at de ikke havde Bud

% Page 168

nok, og der tilmed hellige og ypperlige Bud nok; derfor siger Jesus:
„Paa Mose Stol sidder de Skriftkloge og Farisæerne; alt derfor som
de siger eder at I skulle holde, det holder og gjør“ (Matth. 23, 2—3).
Men deri bestod deres Grundfeil, deres aandelige Forblindelse, at de
mente og lærte, at naar nogen holdt Budene, saaledes som de ret
alvorligt og vidtløftig havde udlagt og fortolket dem, saa blev en saa-
dan retfærdig for Gud.

Og hvad særlig de af Jesus her nævnte Bud angaaer, om at
dømme og finde Feil hos andre, saa er det, slet og ret moralsk be-
tragtet, dog hverken af høiere eller renere Art, end at de findes ind-
forlivede i den almenmenneskelige Moralbevidsthed hos de fleste Folk
i Form af Ordsprog og lignende, saasom: „Fei først for din egen
Dør.“ „Du skal ikke rø’e i andre Folks Mø’e,“ o. s. v.

Frelseren tilsigtede hverken at give ligesom et kort Begreb af
det bedste og ædleste, som findes i Menneskehedens moralske Bevidst-
hed — saaledes som Rationalisterne paastaar — heller ikke at sup-
plere Farisæernes allerede overfyldte Lovsamling med nogle nye Bud.

Han var tvertimod kommen for at forkynde en ny Retfærdighed.
Derfor siger han til sine Disciple i Bjergtalens Indledning:
„Dersom ikke eders Retfærdighed bliver større end de Skrift-
kloges og Farisæernes, saa kunne I ingenlunde indkomme i Himme-
riges Rige.“ Og en Gamaliels, en Hilels, en Pauli Retfærdighed
var dog menneskelig talt ikke at foragte; der er mange den Dag idag,
som tror, at den endog kan bestaa for Gud, og ønsker kun, at de var
saa rene og ulastelige som de nævnte. Og strax foran siger han:
„Jeg er ikke kommen for at opløse Loven og Profeterne, ikke for at
opløse, men for at opfylde er jeg kommen.“

Det er Sagen. Han er kommen for at opfylde Loven, det
vil sige, for at fremstille den efter sin hele „Fylde“ efter sit sande,
hellige, guddommelige Indhold, et Gjenbillede af Guds eget hellige
Væsen, i menneskelig Form virkeliggjort i Jesu Kristi Person. I
denne Form er Loven fremstillet, ikke for at Menneskene deri skulle
have et Moralideal, som de kan drømme om, og de bedste af dem kan
hoppe efter ved allehaande Afholdenhed, Spegelse og ekstra Guds-
dyrkelse, „som vel har Skin af Visdom,“ men i Virkeligheden „kun
er Kjødets Tilfredsstillelse,“ — men derfor fremstiller Jesus Loven
som han gjorde, for at den skulde overbevise om Synd, at
„Synden ved Budet skulde blive overmaade syndig,“ at Mennes-

% Page 169

skene skulde forstaa, at „dersom der var given en Lov, som kunde
gjøre levende, saa var Retfærdigheden virkelig af Loven, men nu har
Skriften indesluttet alt under Synd;“ — at det at frelse er Loven
umuligt, hvorfor den barmhjertige Gud har beredt os en Frelses
Vei ved at sende sin egen enbaarne Søn i syndigt Kjødets Lignelse
og for Syndens Skyld til at lide og dø for os, saa at ved Guds Hel-
ligaand og Troen i os Lovens Fordring kan fuldbringes i os.

Derfor fremholdt Jesus Loven saaledes som han gjorde i
Bjergprædikenen, for at bringe Menneskene til Syndserkjendelse,
Omvendelse og Troen paa en ny Retfærdighed, den ved Kristi Tro.

Naar vi sammenligner vor Text med den gamle paa samme
Søndag hos Lukas (6, 36—42), saa finder vi det samme. Thi der
er Formaningen mod at dømme indledet med disse Ord: „Derfor
være barmhjertige ligesom eders himmelske Fader ogsaa er barm-
hjertig og dømmer ikke.“ Hvilket Menneske kan være barmhjertig
som Gud uden et: Mennesket Jesus? Og Gud i Himlen kan
ingen tage i sit Samfund uden den, som er fuldkommen lig ham.
Saa vil der en større Retfærdighed til end Lovens, end Farisæernes,
end den høieste Morallærers; der vil intet mindre til end Kristi
Retfærdighed, Troens Retfærdighed.

Lignelsen om Skiæven i Broderens Øie er hos Lukas indledet
med dette Spørgsmaal: „Mon en blind kan lede en blind?“ Skulde
de ikke begge falde i Graven?

Dette kaster Lys over hele Stykket. Det er netop i Modsæt-
ning til Farisæernes Egenretfærdighed, at Jesus giver Loven den
Fortolkning, som nødvendiggjør en ny Retfærdighed. Det er de
Skriftkloge og Farisæerne, som er blinde; Loven, istedetfor at være
dem et Guds Helligheds Speil til at bringe dem til Syndserkjen-
delse, er i deres Øine bleven en Bjælke, der gjør dem aandeligt stok-
blinde, saa at de ikke kjender Synd, men kun Feil, Overtrædelser
og Uskyldigheder, vistnok af den allerfineste Art, men dog kun menne-
skelige, og særligt hos „andre“.

Men i denne Tilstand fremkommer netop den største Letsindig-
hed ligedoverfor det hellige, og den bitreste Utaalsomhed overfor ander-
ledes tænkende. Der hvor Guds Lov omsættes i — lad være Tufin-
der af — Menneskebud, eller hvor Guds Frelseslære omsættes i
Menneskelærdom, der er det hellige falden blandt Hundene, og Perler
er komne til Svin; og dersom du vover at sige det til dem, vil de

% Page 170

visselig vende sig og sønderrive dig, saa som de ogsaa gjorde mod
Jesus, idet de hængte ham paa Træet.

Nuvel, Broder og Søster, hvor staar du? Har du nyttet Guds
Ord og Guds Helligdom som et Skalkeskjul for din Egenretfærdighed
og trampet Guds Søns Blod med dine Fødder?

Eller har du ved Guds Aand ladet hans Lovs tveæggede Sværd
gjennembore dit Hjerte til at aabenbare Synd og vidne om Retfær-
dighed og Dom? Har du saaledes faaet Naade at drage Bjælken
ud af dit Øie og blive seende og i din Nøgenheds Skam, i din For-
dømmelses Nød flyet til Fristaden, Golgata, at blive tvæt i Jesu
dyre Blod og faa en ny Retfærdighed?

Har du saaledes faaet Kristi Kjærlighed udgydt i dig ved den
Helligaand, at du ikke længer dømmer din Broder, men elsker ham
og gjerne vilde være en fra Gud forbandet Ting, om du kunde vinde
et eneste Hjerte for Jesus?

O, hvorledes skulde det ikke da blive blandt os!
Broder og Søster, hvor staar du?
