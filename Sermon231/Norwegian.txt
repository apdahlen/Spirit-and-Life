% Page 231

Altid bede og ikke blive træt.

Enogtyvende Søndag efter Trefoldighed.

—

Luk. 18, 1—8. Men han sagde dem ogsaa en Lignelse derom, at man altid
bør bede og ikke blive træt. Og han sagde: Der var en Dommer i en Stad, som
ikke frygtede Gud og ikke undsaa sig for noget Menneske. Men der var en Enke i
den samme Stad, og hun kom til ham og sagde: Skaf mig Ret over min Mod-
stander! Og han vilde længe ikke; men derefter sagde han ved sig selv: Skjønt
jeg ikke frygter Gud og ikke undser mig for noget Menneske, vil jeg dog, efterdi
denne Enke gjør mig meget Besvær, skaffe hende Ret, for at hun ikke idelig skal
komme og plage mig. Men Herren sagde: Hører, hvad den uretfærdige Dommer
siger! Men skulde Gud da ikke skaffe sine udvalgte Ret, som raaber til ham Dag
og Nat, endog han tøver med at hjælpe dem? Jeg siger eder: Han skal snart
skaffe dem Ret. Dog, naar Menneskens Søn kommer, mon han skal finde Troen
paa Jorden?

En Enke, som lider Uret, er det Billede, som Herren vælger for
at fremstille den troende Sjæl og den troende Menighed paa Jorden.
Og denne Enke bad og tiggede og tiggede og bad den ugudelige og

% Page 232

uretfærdige Dommer om at skaffe hende Ret, indtil hun fik, hvad
hun begjærte. Det var ikke hendes gode Sag, som hjalp hende;
men det var hendes utrættelige Vedholden i Bøn. Dommeren brød
sig ikke om hendes gode Sag; men hendes seige Udholdenhed blev
ham til Plage og Besvær, saa hjalp han hende.

Det er ikke Frelserens Mening hermed at vise, hvorledes Gud
er mod os; thi Gud er netop ikke lig en uretfærdig Dommer. Men
det er Meningen at vise os, hvorledes vi skal være udholdende i
Bønnen. Thi kan vedholdende Bøn overvinde en uretfærdig Dom-
mers Vrangkvillighed, hvormeget mere skal vedholdende Bøn over-
vinde en kjærlig Faders Hjerte og opnaa Bønhørelse.

En Enke med en ond og uretfærdig Modstander er et gribende
Billede af den troende Sjæl i Verden. Den er ofte rigtig ensom
og forladt; thi den har sagt Verden Farvel, og den er død for Ver-
den som Verden er død for den. Den er hjemløs i Verden, og den
er endnu kun paa Veien til det himmelske Hjem. Den har ikke
naaet Hjemmet, den stunder og længes derefter. Og medens den
saaledes er i Enkestand og forladt, saa har den en ond Modstander,
som altid prøver at stille sig imellem den og dens himmelske Arv, en
Anklager, som anfægter dens Ret og dens Sag, en Fiende, som
gjerne vil røve dens Liv og dens Haab. Og denne Modstander,
Djævelen, viger ikke for nogen anden end for den retfærdige Dom-
mer; kun Guds retfærdige Dom kan slaa Djævelens Anklage og
Modstand ned og gjøre den magtesløs. Og ofte synes det, som om
Gud tøver, som om det varer saa længe, saa forfærdelig længe, før
han hjælper den arme Sjæl i dens Nød.

Derfor trænger Sjælen saa saare til at lære af Enken i vor
Lignelse. Den maa gjøre, som hun gjorde; hun plagede den uret-
færdige Dommer med sine Bønner saalænge, indtil han hjalp hende.
Saaledes skal Herrens udvalgte raabe til ham Dag og Nat
indtil han hjælper.

Der er to Ting, som vi her lærer om Bønnen. For det første,
at den maa være stadig og uafladelig. For det andet, at den maa
blive ved, lige indtil den bliver opfyldt. Det nytter ikke at bede nu
og da, men det gjælder om at bede Dag og Nat. Det nytter heller
ikke at bede Dag og Nat for en Tid, for nogle Uger eller Maaneder
eller Aar; men det gjælder om at bede uafladelig, indtil Bønhørelsen
kommer, indtil Bønnen bliver opfyldt.

% Page 233

Beder du altid, beder du Dag og Nat? Du har jo en Mod-
stander, som vaager bestandigt, en Anklager, som anfægter din Ret
uafladeligt. Beder du ligesaa uafladeligt: Giv mig Naade! Skaf
mig Ret? Du ved jo, at du altid trænger Naade; du ved jo, at
du altid trænger Herrens Retfærdighed. Eller er du endnu saa for-
blindet, at du synes, du kan hjælpe dig selv? Men trænger du
altid Naade, og er det kun Kristi Retfærdighed, som kan nedslå
Djævelens Anklage, saa bed, bed altid, bed uafladelig, at Kristi Ret
maa være din Ret. Der staar skrevet: „Er Gud for os, hvo kan
da være mod os? Hvo vil anklage Guds Udvalgte? Gud er den,
som retfærdiggjør. Hvo er den, som fordømmer? Kristus er den,
som er død, ja meget mere, som og er opreist, som og er ved Guds
høire Haand, som og træder frem for os.“ Saadanne Forjettelser
er store og herlige, men hvorledes bliver de dine, hvorledes kan du til-
egne dig dem? De bliver dig tilegnede ved din sønlige Udfaarelses
Aand, ved hvilken du raaber: Abba, Fader! Disse Forjettelser
er for Børnene, men Børnene er de bedende Sjæle, i hvem Aanden
virker de uudsigelige Sukke. Dersom da Bønnen forstummer, og
Sukkene stilner, og Himmellængselen forsvinder, saa er Barnekaaret
tabt, saa er og Forjettelsens Salighed svunden. Troen er en
uafladelig Bøn, og Aandens Fattigdom er et ustandseligt Raab, og
Barnekaaret er en salig Ret til at sige: Abba, Fader! Derfor bed
uden Afladelse, bed Dag og Nat. Naade, Naade, Naade er den
troende Bøns bestandige Begjæring til Gud.

Hvorlænge, siger du, hvorlænge? Indtil du bliver bønhørt,
indtil du har faaet alt, hvad du trænger, indtil du har faaet Ret
over din Modstander; indtil Seieren er vunden for evigt, indtil
den sidste Fiende er overvunden, indtil Døden er opslugt for evigt,
indtil Kronen er sat paa dit Hoved, indtil Menneskens Søn kommer.
Da standser Bønnen, naar Tro og Haab ikke er mere, men kun den
evige Kjærligheds Beskuelse.

Saalænge Troen varer, maa Bønnen vare. Saalænge Kampen
vedbliver, maa Bønnen vedblive. Saalænge Jordelivet varer, maa det
være et Liv i Bøn. Thi Seieren er ikke vunden, før den sidste Fiende,
Døden, er slagen; og Arven, som din Modstander vil fravriste dig,
er ikke din i fuld og udvortelig Besiddelse, før du har faaet det
endelige Svar af Herrens Mund: „Gak hen og arv det Rige, som
dig var beredt før Verdens Grundvold blev lagt.“ Da har du faaet

% Page 234

endelig Dom i din Sag, da er din Modstander bestjæmmet for
evigt og bragt til Taushed.

Derfor hold ud indtil Enden og bliv ikke træt; kun saaledes
faaes Livsens Krone og Retfærdighedens Krans.

Men hvorfor siger da Frelseren: „Dog, naar Menneskens
Søn kommer, mon han skal finde Troen paa Jorden?“ Det er det
alvorlige Advarselens Ord til mig og dig og til Guds Menighed.
Tiderne bliver vanskeligere for de udvalgte, eftersom det lider mod
Aftenen, og Dagen helder. Bønnen bliver sjældnere, fordi Verdslig-
heden bliver større og Menneskenes Egenvisdom blindere. Allerede
hører vi de hæse Raab stærkere og stærkere: „Der er ingen Gud,
der er ingen Bønhørelse, der er ingen Frelse, der er ingen Befrielse;
alting sker efter en blind Skjæbne, efter en uforanderlig Forudbestem-
melse, efter uforanderlige Naturlove.“ Det er gaaet efter Herrens
Ord: „I de sidste Dage skulle komme Spottere, som vandrer efter
sine egne Lyster og siger: Hvor bliver der af Forjettelsen om hans
Tilkommelse; thi fra den Dag, Fædrene er henfaldne, forbliver jo
alle Ting saaledes som fra Skabningens Begyndelse?“ Det er
denne slumme, kolde Aftentaaage, som holder paa at brede sig ud
over store Dele af Kristenheden og dæmper Kjærlighedens Ild og
Bønnens Varme.

Men saa siger Profeten: „Paa dine Mure, Jerusalem, be-
stikker jeg Vægtere; ikke den ganske Dag og ikke den ganske Nat,
aldrig skulle de tie. I, som paaminder Herren, giver eder ingen Ro!
Og giver ei ham nogen Ro, indtil han grunder og indtil han gjør
Jerusalem til Pris paa Jorden.“

O, I bedende Sjæle! Eder er det, Herren har beskikket til Væg-
tere, vær tro paa Vagten og ti ikke Dag eller Nat, aldrig, indtil
Herren kommer og hans Herlighed aabenbares. Lad ikke Bønnen
stilne og Troen dø, men lad eders Lamper være tændte og eders
Lys brændende, at ikke alt skal være Mørke, naar Menneskens
Søn kommer!




