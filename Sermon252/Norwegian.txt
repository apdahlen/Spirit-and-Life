% Page 252

Dommen og Livet.

Sextogtyvende Søndag efter Trefoldighed.

—

Joh. 5, 22—29. Thi Faderen dømmer ikke heller nogen, men har givet
Sønnen al Dom, for at alle skulle ære Sønnen, ligesom de ærer Faderen.
Hvo, som ikke ærer Sønnen, ærer ikke Faderen, som har udsendt ham.
Sandelig, sandelig siger jeg eder: Hvo, som hører mit Ord og tror den,
som har udsendt mig, har et evigt Liv og kommer ikke til Dommen, men
er gaaen over fra Døden til Livet. Sandelig, sandelig siger jeg eder:
Den Time kommer og er nu, da de døde skulle høre Guds Søns Røst, og
de, som hører den, skulle leve. Thi ligesom Faderen har Liv i sig selv,
saaledes har han og givet Sønnen at have Liv i sig selv; og han har
givet ham Magt til ogsaa at holde Dom, fordi han er Menneskens Søn.
Forundrer eder ikke herover! Thi den Time kommer, da alle de i Gravene
skulle høre hans Røst, og de skulle gaa frem, de, som har gjort godt,
til Livets Opstandelse, men de, som har gjort ondt, til Dommens
Opstandelse.

Faderen har givet Sønnen al Dom; men han har ogsaa givet
ham alt Liv; han har givet ham at have Livet i sig selv. Thi
Faderen elsker Sønnen og har givet alle Ting i hans Haand.

Saaledes rustet er det han træder hen til os, han, som var saa
dybt fornedret og hang paa Forbandelsens Træ. Saadan Magt

% Page 253

har Faderen kronet ham med, hvis Hoved blødede af Forhaan-
elsens Torne.

I en Haand holder han Livet, i den anden holder han Døden.
Med en Haand rækker han Opreisning, med den anden Fordøm-
melse. Idag byder han Frelse, imorgen holder han Dom.

I ham er Guddommens Fylde aabenbaret legemligen. I ham,
et Menneske, træder den hellige Gud med sin Almagt og Naade hen
til Mennesker og siger: Ærer Sønnen! Ingen kan ære Faderen
uden at ære Sønnen. Om ham forener sig Himlenes Hærskarer og
raaber med høi Røst: „Lammet, som er slagtet, er værdigt at
annamme Magt og Rigdom og Visdom og Styrke og Pris og Ære
og Velsignelse.“

Menneskens Søn er given al Magt i Himmelen og paa Jorden,
og han er sandelig ikke langt fra nogen af os.

Ven, har du lyttet til hans Røst, eller har du havt Mod til at
lukke dit Øre med Foragt, naar han talte til dig og sagde: „Her
er Livet, der er Dommen?“

O, betænk dig endnu engang; her kommer han atter frem for
dig, betragt ham! Se det Guds Lam, som bærer Verdens Synd!
Langt borte i Ørkenens Øde og Ensomhed fulgte han efter dig;
din Sjæl var udtømt og forsmægtet; bittert havde Verden skuffet dig
med sine Lysters tomme Bæger. Her staar Jesus for dig, Guds
egen Søn, selv fuld af Saar og Piner; han bøier sin Ryg for dig
og siger: „Mit Barn, kom, og jeg vil bære dig paa mine sønder-
slyngede Skuldre tilbage til Faderhuset.“ Ven, hvad svarede du?

Han søgte dig som en Moder søger sit Barn og fandt dig for-
ført, forlokket og falden blandt Røvere; ak, hvor mangen en jordisk
Ven, hvem du havde seet op til med Forventning og Tillid, gik dig
ikke følelsesløs forbi i din Elendighed! Han kom, som du havde glemt,
og som dog havde lidt endog Helvedes Kvaler for dig; han kom, han
bøiede sit tornekrønte Hoved over dig og talte kjærlig til dig; han
læged dine Saar og tog dig varligt paa sit Dyr for at føre dig til
sikkert Herberge og Pleie. Ven, hvad svarede du?

Du vaandede dig i Angst og Smerte; som Havsbølger gik dine
Synder over dit Hoved, og Helvedes Afgrund gabede mod dig. „Er
der ingen Redning for min arme Sjæl?“ raabte du i Fortvivlelse.
Da stod Frelseren atter der og sagde: „Kom hid til mig du, som
er besværet og arbeider, jeg vil give dig Hvile for din Sjæl.“ Kom

% Page 254

du? Fik han drage dig hen til Golgata? Fik han løfte dit Øie
til Korset, som Israels døende Folk løftede sit Blik til Kobber-
slangen? Fik han tale til dig som til Jerusalems Hjerte og sige, at
din Strid er fuldendt, din Misgjerning er forligt, jeg har betalt
med mit Blod? Fik han tilhviske dig dette velsignede Ord: „Vær
frimodig, dine Synder er dig forladte?“ Fik han trykke dig til sit
Bryst i Troen og give dig det evige Liv efter hans egne Ord: „Hvo,
som tror paa Sønnen, har et evigt Liv?“

Ven, lader os tale oprigtigt med hinanden; hvorledes staar
det til? Tusinder af Gange har Guds Søn udrakt sine Hænder
fulde af Liv og Naade og budt dig det altsammen uden Penge og
uden Betaling. Ak, hvorledes har du modtaget ham, hvorledes
har du svaret ham, som har Magt til at gjøre alle dem fuldkommen
salige, som kommer til Faderen formedelst ham?

Det helder mod Aften, og Natten kommer snart. Mulm og
Mørke og Dom er i Herrens høire Haand; hans Vrede er en for-
tærende Ild. Han lader sig ikke spotte, og hvad et Menneske saar,
det skal det og høste.

Dersom du har havt Mod eller Letsind at vise hans Naadestilbud
om Liv og Salighed tilbage, har du ogsaa Styrke at høre hans Dom?
Thi der kommer en Dag, da alle skal høre Guds Søns Røst; de
døde skal komme frem for hans Trone, og ingen skal dømmes uhørt.

„Er der noget, jeg kunde have gjort for at frelse dig, og som
jeg har forsømt?“ siger Menneskesønnen. „I Ørkenen, blandt Rø-
vere, i din Sjæls Angst besøgte jeg dig, og du agtede ikke paa mig.
Med min Aand og mit Ord bankede jeg atter og atter paa dit
Hjertes Dør: ‚Slip mig ind, at jeg kan frelse dig!‘ men du vilde
ikke. Jeg blev et Menneske som du, foragtet for din Skyld og fuld
af Piner, og du vilde ikke kjendes ved mig.

Jeg pegte paa din Synd og paa Helvedes aabne Afgrund, jeg
viste dig Livets og Dødens Vei, jeg tryglede og bad dig komme til-
bage som en Fader kalder et forvildet Barn hjem, jeg græd og sagde:
‚O, om du vidste endnu idag, hvad der tjener til din Fred; o, om
jeg kunde faa gjemme dig under mine Vinger som en Kylling,‘ —
men du vilde ikke.

Jeg blev dog ikke træt. Jeg førte dig til Pilatus; et Menneske
staar for dig sønderslaaet og blødende: ‚Se hvilket Menneske!‘
Du vendte dig bort med Ligegyldighed.“

% Page 255

Ved Korsets Fod fik du se Frelseren tornekronet og naglet, i
usigelig Lidelse og Helvedes Angst, altsammen for at frelse dig. Du
studsede et Øieblik; men saa vendte du dig atter til Verdens Letsind
og Lyst og raabte: „Korsfæst! hans Blod kommer over mig og
mine Børn!“

Nu kommer han, den samme Menneskesøn, som du har foragtet
og forkastet, Magt og Majestæt har Herren iklædt ham, og med
Himmelens Engle kommer han i Skyerne at gaa irette med dig og
holde Dom. Han, som har Livet, fordi han vilde blive Menneske,
og har rakt dig det, han har ogsaa faaet Magt at holde Dom, fordi
han er Menneskens Søn. Har du noget at svare? Har du noget
at undskylde dig med?

Ser du ham nu? Hans Aasyn er forandret; det lyse, venlige
Blik, hvormed han lokkede dig tusinde Gange, er bleven en fortærende
Ild. Du skjelver, og i ubeskrivelig Angst vender du dit Blik ned.
Det var ikke han, som forkastede dig; men du forkastede ham. Nu
maa du modtage Dommen.

„Jeg var hungrig og tørstig og nøgen og syg og fremmed og i
Fængsel; du hverken gav mig at æde eller drikke, du hverken klædte
eller pleiede mig, du hverken kom til mig eller modtog mig; gaaer
bort fra mig, I forbandede, i den evige Ild, som er beredt Djævelen
og hans Engle!“

O, hvor forfærdeligt, naar du maa erfare, at der er ingen Fred
for den ugudelige, at han pines af en Orm, som aldrig dør, og en
Ild, som aldrig slukkes, og at midt i den pinefulde Udelukkelse fra
Guds salige Samfund skal du dog maatte erkjende, at Jesus Kristus,
Menneskesønnen, som du foragtede og forkastede, er en Herre til
Gud Faders Ære; han tilbød dig Naade og Salighed, du valgte
Dom og Pine; han bød dig et evigt Liv, og du valgte en evig Død!

—

Syvogtyvende Søndag efter Trefoldighed.

—

Prædiken paa sjette Søndag efter Hellig Tre-Kongers Dag.



