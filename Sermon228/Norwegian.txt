% Page 228

Arven, Frugten og Stenen.

Tyvende Søndag efter Trefoldighed.

—

Matth. 21, 33—44. Hører en anden Lignelse: Der var en Huusbonde, som
plantede en Vingaard og gjorde et Gjærde omkring den og grov en Perse i den
og byggede et Taarn, og han leiede den til Vingaardsmænd og drog udenlands.
Men der Frugtens Tid kom, sendte han sine Tjenere til Vingaardsmændene for
at modtage dens Frugter. Og Vingaardsmændene tog hans Tjenere; en slog de,
en anden slog de ihjel, en anden stenede de. Han sendte atter andre Tjenere,
flere end de første, og de gjorde ligesaa med dem. Men tilsidst sendte han sin Søn
til dem og sagde: De vil dog undse sig for min Søn. Men der Vingaards-
mændene saa Sønnen, sagde de til hverandre: Denne er Arvingen; kommer,
lader os slaa ham ihjel og tilegne os hans Arv! Og de tog ham og kastede ham
ud af Vingaarden og slog ham ihjel. Naar nu Vingaardens Herre kommer, hvad
skal han da gjøre med disse Vingaardsmænd? De sagde til ham: Han skal ilde
ødelægge de onde og leie Vingaarden til andre Vingaardsmænd, som skulle give
ham Frugterne i rette Tid. Jesus sagde til dem: Har I aldrig læst i Skrif-
terne: Den Steen, som Bygningsmændene forkastede, den er bleven til en Hoved-
hjørnesteen; af Herren er det skeet, og det er underligt for vore Øine?
Derfor siger jeg eder, at Guds Rige skal tages fra eder og gives et Folk, som bærer dets Frug-
ter. Og hvo, som falder paa denne Steen, skal sønderstødes; men den, paa hvem
den falder, ham skal den sønderknuse.

Det er strenge Doms Ord Herren i denne Lignelse taler til Is-
raels Folk, og det fordi der var tre Ting, som de i kjødelig Hovmod
og Forsængelighed ikke havde agtet paa.

Det første er Ar v e n.

Al Guds Forjettelse til Israel dreiede sig om Arven. Efter
Herrens Bud var Abraham draget ud fra sit Hjem og Folk til et
fremmed Land, hvortil han ellers ingen Ret havde, men om hvilket

% Page 229

Gud sagde til ham: „Din Afkom vil jeg give dette Land“ (1 Mos.
12, 7). Saaledes blev Kana’ans Land Israels Folks Arv.
Men dette var kun en enkelt Del, og til og med blot den ud-
vortes og jordiske Del af den Arv, som Herren gav Abraham og
hans Afkom til Eie ved Pagten og Forjettelserne. Derigjennem
var ogsaa tilsagt den hele Verden Herligheden og Lovgivningen og
Gudstjenesten og Ordet og fremfor alle Ting den sønlige Udkaarelse
i Sønnen selv, Messias, Verdens Frelser, alle Forjettelsers Maal
og Ende, Arvingen selv, hvem Faderen havde givet Hedningerne til
Arv (Salm. 2), og hvis Dag Abraham saa og glædede sig.
Derfor havde Herren ogsaa sagt til Abraham: „I dig skal alle
Jordens Slægter velsignes,“ og Paulus udtrykker det saa: At Abra-
ham og hans Afkom fik den Forjettelse at arve Verden (Rom. 4, 13).
Men han lægger ogsaa til: „Ikke ved Loven, men ved Troens
Retfærdighed,“ og end ydermere siger han (Rom. 4, 16), „at Ar-
ven er ved Tro, paa det at den maa være af Naade, og at For-
jettelsen maa staa fast.“

Det var netop, hvad Israels Folk havde forglemt. De mente,
at fordi de i udvortes og kjødelig Forstand nedstammede fra Abra-
ham, derfor havde de Arveretten, uagtet, som Johannes og Jesus
siger, Gud jo kan opvække den Slags Abrahams Afkom af Stene.
De forbige Troen, uden hvilken ingen kan blive Abrahams sande
aandelige Afkom, og Naaden, der ophæver alle Krav og uden hvil-
ken Forjettelserne ikke staar fast. De krævede Arven i Kraft af
Afstamning og Lovens udvortes Gjerninger; men Arv kan ikke
tages, den maa gives, og gives alene til Børnene, de rette Arvin-
ger. For at være Abrahams Afkom behøves Abrahams Tro; og
for at være Guds Børn behøves at være født af Gud ved Troen.
Der behøves et nyt Hjerte, et Kjødhjerte istedetfor Stenhjertet, og
hvor denne Forandring ikke er foregaaet, er der ingen Arveret, fordi
der er intet Liv, og derfor ingen Frugt for Gud.

Det var det andet Israels Folk glemte: At bære Frugt for Gud.
I det femte Kapitel af Profeten Esaias skildres i gribende
Træk denne det udvalgte Folks Ufrugtbarhed. Hvad var det, som
Herren ikke havde gjort for sin Vingaard? Og naar han kom for
at høste gode Druer, fandt han — vilde. Hvad skal han da gjøre
med saadan Vingaard? „Borttage vil jeg,“ siger Herren, „dens
Gjærde, saa den bliver afædt, nedrive dens Mure, saa den bliver“

% Page 230

nedtraadt. Og jeg vil lægge den øde; den skal ikke beskjæres eller
hakkes, saa at den skyder op i Torn og Tidsel; og Skyerne vil jeg
byde ikke at lade Regn nedfalde paa den; thi Herrens, Hærskarernes
Guds, Vingaard er Israels Huus, og Judas Mænd hans kjæreste
Plantning; og han ventede Ret, og se, der er Blodsudgydelse, Ret-
færdighed, og se, der er (Undertrykkelse) Skrig“ (Es. 5, 5—7).

Aar efter Aar kom Herren til sit Figentræ for at finde Frugt
og fandt ingen (Luk. 13, 7). Aar efter Aar raabte Guds Tjenere til
ham og sagde: „Spar Træet endnu et Aar!“ Forgjæves grov de
om det og gjødede det; Herrens kjæreste Plantning, Judas Mænd,
bragte ham ingen Frugt; og da Sønnen selv kom for at hente Frug-
ten hjem, var Maalet fuldt; der var paa Figentræet kun Blade og
ingen Frugt (Mark. 9, 12), og Dommen maatte komme, saaledes
som Frelseren i vor Lignelse udtaler den, Udspredeisens og Ødelæg-
gelsens Dom, Forbandelsens Dom: Riget maatte tages fra dem
og gives et Folk, som vilde bære dets Frugt.

Israels Folk agtede heller ikke paa Stenen. Den var en
Hovedhjørnesteen og blev dem en Anstødssten.

Da de intet Liv, ingen Frugt og derfor ingen Sønneret havde,
vilde de røve Arven og forgribe sig paa Sønnen, i hvem der alene
er Liv og Barnekaar. De kastede fra sig det velsignede Ord: „Se,
jeg har grundlagt i Zion en Steen, en prøvet Steen, en kostelig, fast-
grundet Hjørnesteen; hvo som tror, haster ikke“ (Es. 28, 16). Og
uagtet Guds Huus var dem betroet til Opbyggelse, forkastede de denne
Hovedhjørnesteen og byggede sit Egenretfærdigheds Huus paa Sand;
naar da Regnskyllene kom, blev dets Fald stort. De forargede sig
over denne Hovedhjørnesteen, fordi den var ringe af Udseende og dog
dømte deres Samvittighed og forkastede deres Retfærdighed og kun
bød Naade for Bod og et sønderknust Hjerte, det Offer og den Frugt,
som alene behager Gud. Profetens Ord opfyldtes paa dem, saa at
han, der er den rette Helligdom, „blev til en Anstødssten og en For-
argelsens Klippe for begge Israels Huse, til en Snare og en Strikke
for Jerusalems Indbyggere“ (Es. 8, 14).

Og saa gik det til, at naar de i blindt Raseri stormede frem
mod denne levende Steen og hang ham paa Forbandelsens Træ, var
deres Dom beseglet, deres Grundvold bortrevet under dem; og naar
han seirrig opstød fra de døde og fra Faderens høire Haand sendte
sine Bud med Evangeliet at overgive Riget til andre Folk, som vilde

% Page 231

bære dets Frugt, da faldt Stenen paa Templet og knuste det og paa
Folket og adspredte det; Dommen var fuldbyrdet.

Brødre og Søster! Dersom nogen er i Kristus, da er han
Abrahams Afkom og, efter Forjettelsen, Arving; „saamange som
er døbte til Kristus, er iførte Kristus.“ Du, som er mærket og født
ved Daabens hellige Vand, du er nu Arvingen; du er den, som skal
bære Guds Riges Frugt, du er sat paa Hovedhjørnesteinen.
Men dersom du ikke bærer Frugt, da skal Arven tages fra
dig, og Stenen, som du har foragtet, skal falde paa dig og knuse
dig. Det skal gaa dig værre end Israel; thi dersom Gud ikke sparede
de naturlige Grene, skal han vel heller ikke spare dig. Se derfor
Guds Godhed og Strenghed; Strengheden mod dem, som er faldne,
men Godheden mod dig, om du bliver fast ved Godheden; ellers
skal du afhugges (Rom. 11, 21—22). Vær ikke hovmodig, men frygt!
„Jeg siger eder, om I ikke omvender eder, skulle I ligesaa
omkomme.“

Ven, hvor er Guds Riges Frugt blandt os? Har du Frugt?


