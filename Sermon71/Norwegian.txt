% Page 71

Guds Lam — Guds Søn.
Fastelavns Søndag.

Joh. 1, 29—34.
Den følgende Dag saa Johannes Jesus komme til sig og siger:
Se det Guds Lam, som bærer Verdens Synd! Han er den, om hvem jeg
sagde: Efter mig kommer en Mand, som har været før mig; thi han var,
førend jeg. Og jeg kjendte ham ikke; men for at han skulde blive
aabenbaret for Israel, derfor er jeg kommen og døber med Vand.

Og Johannes vidnede og sagde: Jeg saa Aanden fare ned som en Due
fra Himmelen, og han blev over ham. Og jeg kjendte ham ikke; men
den, som sendte mig for at døbe med Vand, han sagde til mig: Den,
paa hvem du ser Aanden fare ned og blive over ham, han er den, som
døber med den Helligaand. Og jeg har seet det og vidnet, at denne
er Guds Søn.

% Page 72

Guds Lam er Guds Søn, og Guds Søn er Guds Lam, som
bærer Verdens Synd.

Det er i en Sum Evangeliets hele, underfulde Sandhed, en
Daarelighed og en Forargelse for Verden, en Guds Kraft til Salig-
hed for dem, som tror.

Thi det er Korsets Prædiken.

Er Jesus Guds Lam, som bærer Verdens Synd, saa er Ver-
dens Synd for tung for Verden at bære; det er en Byrde, som uom-
gjængeligt drager Verden ned i Fortabelsens Dyb, som Stenen
synker i Havet.

Men er Jesus Guds Lam, som bærer Verdens Synd, saa
er den tunge Byrde lagt paa Skuldre, som er stærke nok til
at bære den. Thi Guds Lam er Guds Søn, og hvad der
kaster Verden i Fortabelsens Afgrund, kan Guds Søn bære uden
at fortabes.

Dette er det mægtigste Vidnesbyrd om Verdens Synd, at Guds
Søn maatte blive Guds Lam for at bære den.

Dette er ogsaa det stærkeste Vidnesbyrd om Guds evige Kjær-
lighed, at Guds Søn tog Verdens Synd paa sig og blev slagtet som
Offerlammet for at sone den.

Og om det da er Verden en Forargelse at høre, at den er
syndig, og en end større Forargelse at høre, at dens Synd er
sonet ved Lammets Blod, saa er det dog saligt og lifligt for den,
som har kjendt sin Synd, at Guds Søn er blevet Guds Lam og
har baaret den.

Eller findes der tungere Byrde end Synden? Af alle Smertes-
skrig, som lyder fra denne arme Jord, hvor Taarer væder Diet og
Smerte gjennemborer Sjælen, er dog dette det smerteligste:
„Min Synd, min Synd, min Synd!“

O den, som har vaandet sig i Syndenød og seet Guds Vrede
over sig, og som har kjendt det inde i Sjælens inderste, at dette
er ulægelig Skade, en Pine, som vil vare ved i Evigheders Evig-
hed, for ham er al anden Smerte blevet liden og al anden Sorg
blevet let.

Tyngre Byrde findes ikke end Syndebyrden; bitrere Smerte
findes ikke end en ond Samvittigheds Helvedskval.

Har du nogensinde kjendt den, Sjæl? Eller har du hidtil
været saa bange for at fornemme den, at du har flyet og flyet

% Page 73

Guds Ord og Guds Aand for at din Synd ikke skulde komme
frem for dig?

Arme Menneske, som flyr fra Korsets Evangelium, fordi det
aabenbarer dig dine Synder, du kan dog ikke fly fra Døden og
Dommen; og din Synd vil indhente dig og drage dig ned i en
evig Fortabelse, naar der ingen Udvei er mere til at finde Forligelse
ved Korsets Blod.

Er det end forfærdeligt som Døden at erkende sin Synd, det
er dog bedre at kjende sin Sygdom og søge Lægedom for den, end at
bære paa den, indtil det er forsent.

Kom frem af dit bedrageriske Skjul og bekjend, at du er en
Synder. Kom ud af din Letsindighed og din Feighed og stil dig
under Jesu Kors og se, hvad din Synd har gjort med Guds Søn.
Se Lammet, som er slagtet. Se Blodet, som flød for dig!

Naar da Herrens Aand faar overbevist dig om Synd, da skal
der oprinde en Glædestund i din Smertes Nat, naar Aanden for-
klarer Jesus for dit Hjerte, og du begynder at skimre med Troens
vaagnende Øie, at Guds Søn er blevet Guds Lam for dig.

Forsoning, Forligelse, Forladelse i Jesu Blod for al min Synd,
o hvor saligt for den, som knuges af Synden og Vreden. „Han har
taget vore Sygdomme paa sig, og vore Piner, dem bar han;
Straffen laa paa ham, at vi skulde have Fred, og ved hans Saar
har vi faaet Lægedom.“

Dertil altsaa er Guds Søn kommet til Verden, at han skulde
bære Verdens Synder. Dertil er han døbt af Johannes, at han,
som ikke vidste af Synd, skulde blive gjort til Synd for os, at vi i
ham skulde blive retfærdige for Gud. Vanddaaben i Jordan er
Indvielsen til Bloddaaben paa Korset, paa det at vor Daab kunde
blive et Renselsens Bad, i hvilket vi faar Syndernes Forladelse og
den Helligaands Gave. Vor Daab er en Daab til Kristi Død, i
hvilken Lammets Blod renser os fra alle vore Synder; thi det er
Guds Søns Blod.

Kjøbte med Blodet og døbte til Døden hører vi Kristus til,
Venner. Vort Liv er ikke længere vort, men hans, som elskede os og
gav sig hen for os. Har min Synd kostet dig, min Frelser, Livet,
saa er jeg din i Liv og Død.

Og naar snart Dødens Stund kommer, og jeg skal vandre gjennem
Dødens Skyggedal, da er dette min Tilflugt og min Fortrøst-

% Page 74

ning: „Jesu Kristi, Guds Søns, Blod renser mig fra alle mine
Synder;“ thi Guds Søn er blevet Guds Lam for mig.

Saa er det bedre at dø med Kristus for at leve evindelig med
ham, end at leve med Verden for at dø evindelig med den. O Sjæle,
som er kjøbte med Jesu Blod, skynder at lytte til Døberens herlige
Vidnesbyrd: „Se det Guds Lam, som bærer Verdens Synd;“ thi
dette Lam er Guds Søn.