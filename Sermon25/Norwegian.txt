% Page 25

Og saa dette Aar.

Nytaarsdag.
———

Luk. 13, 6—9. Men han sagde denne Lignelse: En havde et Figentræ,
som var plantet i hans Vingaard, og han kom og ledte efter Frugt paa det og
fandt ingen. Men han sagde til Vingaardsmanden: Se, jeg er nu i tre Aar
kommen og har ledt efter Frugt paa dette Figentræ og finder ingen. Hug det om!
Hvorfor skal det ogsaa gjøre Jorden unyttig? Men han svarede og sagde til ham:
Herre, lad det staa ogsaa dette Aar, indtil jeg faar gravet om det og lagt Gjøds-
ning, om det da vil bære Frugt! Men hvis ikke, da hug det siden om.

Det er ikke vanskeligt at se Forbindelsen mellem denne Lignelse
og de to forudgaaende Udtalelser af Jesus. Der var dræbte atten
Mand paa en Gang derved, at et Taarn i Siloam var falden
over dem, og Pilatus havde ladet nogle Galilæere dræbe, medens
de ofrede, saa deres og Offerdyrenes Blod flød sammen. Den
almindelige Mening var, at Gud saaledes havde straffet disse
Mennesker paa Grund af svære Synder, de havde begaaet. Men
Herren siger:

Mener I, at disse Mennesker var Syndere fremfor alle andre
Galilæere eller alle, som bor i Jerusalem?

Nei, siger jeg eder; men dersom I ikke omvender eder, skulle I
ligesaa omkomme!

Det gjælder for hver og en at omvende sig, og endnu mere,
enhver har faaet en vis Naadetid, hvori dette maa ske.

% Page 26

Saaledes kommer Lignelsen om Figentræet ind og er ikke mindst
at betænke idag, naar du træder ind i et nyt Aar, maaske det sidste
Naadens Aar!

Herren henter her som i Lignelsen om Sædemanden sit Billede
fra det daglige Liv. En Vingaard var i Almindelighed en lille
Have, hvoraf en Mand levede ligesom af en Farm blandt os; thi
Jordens overordentlige Frugtbarhed gjorde det muligt at høste stort
Udbytte i Jødeland af et efter vore Begreber saare ubetydeligt Lands-
stykke, en halv eller kvart Acre. Til Gjengjeld maatte Jordbunden
bearbeides paa det omhyggeligste og udnyttes til det yderste. Og da
Daglønnen var overmaade lav, kunde en Vingaardseier have Raad
at leie en eller flere Arbeidere eller Vingaardsmænd til at holde
Jorden vel renset, gjødet og nyttet. Hvor det uden Skade for Vin-
gaardsavlen kunde ske, var Frugttræer plantede til Udnyttelse af
Jorden. Dersom de viste sig ufrugtbare, var det et dobbelt Tab for
Eieren; først Tid og Arbeide bortkastet, dernæst kostbar Jordbund
gjort unyttig. Det ligger og i Sagens Natur, at en Gartner, der
arbeider med Frugttræer fra deres første Plantning og opover, binder
en særegen Kjærlighed til dem, næsten som til levende Væsener; det
kan iagttages ogsaa blandt os; og saaledes stod hele Lignelsens
Betydning med en Gang noksaa klar for Tilhørerne og bør saa
gjøre for os.

„Thi,“ siger Profeten, „Herren, Hærskarernes Gud, Vingaard
er Israels Hus, og Judas Mænd er hans kjæreste Plantning“
(Es. 5, 7).

Herrens Vingaard er hans dyrtkjøbte Menighed, og han kom-
mer idag for at finde Frugt i sin Vingaard.
Du er Figentræet, hvem du end er, som ved Daaben blev ind-
podet i Kristi Legeme og indtil denne Dag er bleven varmet og
fugtet af hans Naades Sol og Regn. Til dig — hvo du er, som
hører eller læser — kommer den hellige og retfærdige Gud idag for
at finde Frugt hos dig.

Han tager dig for sig selv alene og siger: Kom lad os gaa
irette med hinanden!

Er der noget, som jeg kunde have gjort, for at du skulde bære
Frugt, og som jeg ikke har gjort? Hvor er da din Frugt?

Der er kun en Frugt, som Herren kræver af sin Plantning, det
er frelste Sjæle; hverken mer eller mindre. Thi Gud har ikke

% Page 27

sat sin Menighed og sine Børn for at hjælpe frem eller forbedre Ver-
den, men for at Verden skulde blive frelst ved dem. Gud virker ved
sin Aand og sit Evangelium gjennem Mennesker, for at bringe Fred
til fjern og til nær, som skrevet staar:

„Hvor deilige er paa Bjergene deres Fødder, som brin-
ger godt Budskab, som forkynder Fred, som bebuder godt, som
forkynder Frelse, som siger til Zion: Din Gud er bleven
Konge.“

Men for at forkynde dette glade Budskab saaledes at Sjæle
derved frelses, maa en først selv have erfaret Saligheden deraf i en
sand og levende Tro; saaledes alene bliver et Menneske istand til at
forkynde hans Dyder, som kaldte os fra Mørket til sit underfulde
Lys, det er, ved Ord og Liv at lokke Sjæle til Jesus. Derfor har
Gud sat os her; derfor har han givet os sin Menigheds himmelske
Jordbund, med Evangeliets Dug og Varme, og derfor har han Ret
at søge Frugt paa sit Figentræ.

Men, hvad har du at svare? Se tilbage paa det henrundne
Aar. Tidlig og idelig har Herren kaldt paa dig med sit Ord og
sagt:
„Snart kommer jeg for at søge Frugt.“ Ikke endnu, ikke
endnu, har du sagt, og ladet Verden og dens Kjærlighed beherske og
udtørre dit Hjerte.

Se dog paa ham, som hænger og bløder paa Korset for dig; vil
du, tør du trampe hans Blod under dine Fødder?

Kanske er du bleven forskrækket og vækket op af din Synde-
søvn; kanske har du grædt over din Tilstand og raabt: „Ja, ja,
Herre, jeg vil omvende mig og bære Frugt for dig,“ — og strax
glemt det.

Har ikke ogsaa Herren havt sine strenge Bud hos dig, Sygdom,
Sorg, Død, Tab af det kjæreste, — og du har gjort Herren Løfter
og ikke holdt dem.

Nu staar den retfærdige Dommer over dig: „To onde Ting
har mit Folk gjort; mig har de forladt, Kilden med det levende Vand,
og Brønde har de hugget sig, sprukne Brønde, som ikke holder Vand“
(Jer. 2, 13). „Derfor skal Guds Rige fratages eder og gives et
Folk, som vil bære dets Frugt.“ Og to onde Ting har du gjort
mod mig: Mit Evangelium har du foragtet, og dit betroede Sted
i Menigheden har du gjort unyttigt.

Saa lyder Dommen: Hug det om!

% Page 28

Hvorhen skal jeg dog fly
Fra Lovens Tordenlyd?
Med mine Synder mange
Hvor skal jeg Trøsten fange?

Men, den evige Afgrund er aabnet under dig; den rige Mands
Angestskrig lyder dernedefra: En Draabe Vand! en Draabe Vand!
Et Minut, og du er for evigt fortabt.

Da kommer en Stemme indimellem fuld af usigelig Kjærlighed
og Medynk: „Lad det staa ogsaa dette Aar! Endnu et Aar, endnu
et Forsøg, — kanske kan det da bære Frugt. O, hvor jeg skal grave
og gjøde om det, bare det endnu faar staa et Aar til.“

Og Herren siger: „Lad gaa, endnu et Aar!“

Hvem er det, som saa næppeligen undgik den evige Doms
grufulde Pine?

Det er du, o Ven, som læser dette, — som er kommen ind i et
nyt Aar og med Skam maa se tilbage kanske paa et helt Liv af Synd
og Gjensidighed, ja hører Herrens Menighed til og til denne Tid
har staaet som en tør ufrugtbar Gren.

Du har faaet endnu en lille Naadestid i det nye Aar. En
Moder kanske har bedet for dig og vædet Herrens Fødder med sine
Taarer for sit bortkomne Barn. En Ven, en Herrens Tjener, en
Menighed har trængt ind paa Gud, at han skulde spare dig for
Kristi Blods Skyld.

Hvorledes vil du agte dette sidste Kald, det nye Aar Gud af
Naade har skjænket dig? Herren vil kræve en Sjæl af dig.

Og du, som har overvundet Herren med din Bøn, og som har
lovet at grave og gjøde, skal det blive et nyt Aar for dig? Vil du
i dette Aar ikke give dig selv Rast eller Ro med de Gaver og Kræf-
ter, Herren har givet dig, indtil den Sjæl, du bad for, er vundet
for Jesus?

I, hvem Børn er betroede, udødelige Sjæle, kjøbte med Jesu
Blod, skal det blive et nyt Aar for eder, saa at I ikke alene beder for
eders Børn, men og arbeider for dem med Høiagtelse og inderlig
Kjærlighed?

Du Guds Tjener, hvem Menighedsarbeidet ofte bliver saa mang-
foldigt og overvældende, at du stundom glemmer de enkelte Sjæle,
især om de er friske i Legemet, skal det ogsaa blive nyt Aar for dig,
saa at du oprigtig stræber at holde, hvad du har lovet, at grave og

% Page 29

gjøde om det ufrugtbare Figentræ i din Vingaard, ikke alene ved
Ordets almindelige Prædiken, men ved alle de mangfoldige Midler,
som en sand Kjærlighed er saa opfindsom paa, at nærme dig den
Sjæl varligt og ømt og drage særlig og personlig Omsorg derfor?

Og du Herrens Plantning, Kristi Menighed, hvor det med
Skam maa erkjendes, at Skarer af Figentræer er uden Frugt, — du
Guds hellige „Levning“ i en forstyrret Have, vil du strax og med
Glæde byde dig frem til „at oprykke og nedrive“, hug om! hug om!
eller vil du ydmygt og kjærlig raabe til din himmelske Fader:
Spar Træet endnu et Aar! — og saa begynde paany „at bygge og
plante“, med brændende Iver og himmelsk Kraft, fordi Herren har
tilstaaet ogsaa dig

„endnu et Aar!“
