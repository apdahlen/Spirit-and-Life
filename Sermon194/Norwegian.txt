% Page 194

Selvophøielse og Selvfornedrelse.

Ellevte Søndag efter Trefoldighed.

Matth. 23, 1—12. Da talte Jesus til Folket og til sine Disciple og sagde:
Paa Moses’ Stol sidder de Skriftkloge og Farisæerne. Alt det derfor, som de
siger eder, at I skulle holde, det holder og giører; men giører ikke efter deres Gjer-
ninger! Thi de siger det vel, men giør det ikke. Thi de binder svære Byrder,
som man vanskeligt kan bære, og lægger dem paa Menneskenes Skuldre; men selv
ville de ikke bevæge dem med sin Finger. Men de giør alle sine Gjerninger for at
sees af Menneskene; thi de giør sine Tankeremmer brede og Kvastene store paa sine
Klæder. Og de ville gjerne sidde øverst tilbords ved Maaltiderne og paa de første
Pladse i Synagogerne. Og de ville gjerne hilses paa Torvene og kaldes af Men-
neskene Rabbi, Rabbi. Men I skulle ikke lade eder kalde Rabbi; thi en er eders
Veileder, Kristus, men I er alle Brødre. Og I skulle ikke kalde nogen paa Jor-
den eders Fader; thi en er eders Fader, han, som er i Himlene. Og I skulle ikke
lade eder kalde Veiledere; thi en er eders Veileder, Kristus. Men den største
blandt eder skal være eders Tjener. Men hvo sig selv ophøier, skal fornedres, og
hvo sig selv fornedrer, skal ophøies.

„Jeg takker dig, Gud, at jeg ikke er som andre Mennesker,“ siger
Farisæeren, som gik op til Templet for at bede. Dette Ord aaben-
barer i en eneste Sum hele Farisæersindet. Det synes saa rigtigt og
ret for Menneskers Øine, at den ene prøver at komme op over den
anden, at vi næsten er tilbøielige til at anse det for Dyd, mod al
Lov og Orden, naar nogen vover med vor Herre og Frelser at sige
den nøgne Sandhed: „Hvad som er høit blandt Mennesker, er en
Vederstyggelighed for Gud.“

Kan det virkelig være sandt? Har ikke et hæderligt Menneske
Lov til at rose sig selv af sin Hæderlighed? Har ikke en retskaffen
Mand Grund til at rose sig af sin Retskaffenhed? Har ikke en rig
Mand Grund til at være stolt af sin med Stræbsomhed erhvervede Rig-
dom? Er det ikke aldeles billigt at foragte Tyve, Drankere, Røvere,
Bedragere, Horkar­le og Stjødere? Saaledes kan der spørges snart sagt
i det uendelige; og Svaret kommer saa naturligt og bentfrem fra Ver-
dens Mund, at det næsten synes umuligt at indvende noget derimod.
Men Frelseren vover det alligevel. Han siger: „I er de, som
retfærdiggjør eder selv for Menneskene, men Gud kjender eders
Hjerter.“ Han har ingen Fordragelighed med det falske Skin, som

% Page 195

skjuler Verdens hoffærdige Tanker. Blandt Mennesker er saadan
Hoffærdighed vel anseet, naar den kun holder sig inden rimelige
Grændser; men for Gud er det ligefuldt en Vederstyggelighed.

Men indenfor Guds Kirke kommer desværre meget af det samme
Sind tilbage. Der er mange, som er faldne i Farisæernes og de
Skriftkloges forfærdelige Synd. Deres Gudfrygtighed er bleven
dem en Hoffærdigheds og Forsmædeligheds Sag. De vil ikke stille
sig lige med Verden, og idet de glemmer Kjærligheden, bliver de ved
den nye Hoffærdighed, hvormed de foragter Verden, atter lige med
Verden i sine Hjerter.

Og de, som sidder paa Mose Stol, som er Lærere og Forstan-
dere i Guds Menighed, hvor ofte bukker de ikke under for den skrække-
lige Fristelse, som drev Farisæerne og de Skriftkloge hen til Hoffer-
dighed og Selvophøielse. Den Ære, som tilkommer Gud og hans
Ord, røver de for sig selv og river den til sig. Og Menighederne
er desværre ofte saa villige til at have det paa den Maade. Der er
mange Menighedslemmer, som heller vil holde sig til Præ-
sten end bøie sig for Ordet; og der er mange Menighedslemmer, som
heller vil gaa ud af Menigheden, naar de er blevne Uvenner med
Præsten, end de vil følge Jesu Bud og Befaling, at agte paa Ordet
og lade Personen være en Sag for sig selv.

Deraf er kommet en Overflod af Elendighed ogsaa blandt os.
En Præst bliver stor i sig selv, fordi hans Kald er høit og helligt, og
han vil herske over Herrens Hjord istedetfor at tjene den med Her-
rens Ord og Herrens Kjærlighed. Ved sin Herskesyge og Storagtig-
hed fremkalder han Modstand og Kamp. Saa skal Præstens Mod-
standere være Guds Modstandere, og saa rives Menigheden itu.
Og omvendt; Menighedslemmer kommer i Ugreie med Præsten, saa
benytter de sin personlige Uvilje mod Præsten som en Undskyldning
for sin egen Ubodfærdighed og Gjenstridighed mod Ordet, og saa
skal enten Præsten bort, eller ogsaa maa de gaa ud af Menigheden.

Eller er der nogen, som kan negte, at saaledes er det ofte
gaaet til?

O, hvor vanskeligt det er at være en ret Præst og et ret Menig-
hedsmedlem! At agte Guds Ord høit og sig selv ringe, at sætte Her-
ren høit og sig selv lavt, naar skal vi lære det ret?

Der er kun en Vei, paa hvilken det kan læres. Det er en saare
trang Vei; thi det er den Helligaands Gjerning. Dersom

% Page 196

nogen anden Aand hersker hos Præst og Menighed end den Hellig-
aand, saa er det Verdens Aand. Men Verdens Aand fører altid
til Selvophøielse og Hoffærdighed. Bygges Guds Menighed uden
Guds Aand, samles den enten ved Præstens glimrende Gaver eller
ved Præstens Klogskab og Slughed eller ved Menighedslemmernes
Forretningsdygtighed, og Aanden fra Gud savnes, — saa maa der
blive Menneskeophøielse og Hoffærdighed, hvormeget der end kan
kastes et Gudfrygtighedens Skin over det altsammen.

Skal vi derfor ikke, naar vi bygger Guds Kirke paa Jorden, falde
tilbage i Farisæernes Væsen og Pavedømmets Mørke, saa er det nød-
vendigt at agte paa Jesu Tale om de Skriftkloge og Farisæerne.
Det gjælder Præsterne, og det gjælder Menighederne. Der er
kun en Vei for dem begge til ret og sand Ydmyghed for Gud og til
ret og sand og levende Kjærlighed indbyrdes. Det er, som ovenfor
sagt, den Helligaands Vei. Der er kun en Herre, det er Jesus
Kristus, men „ingen kan kalde Jesus Herre uden ved den Helligaand.“
Der er kun en Fader, nemlig han, som er i Himlene, men ingen kan
kalde ham Fader uden ved den sønlige Udfarelses Aand. Der er
kun en Veileder, det er Kristus, og ingen kan være Kristi Efterfølger
gjennem Kors til Herlighed uden den, som drives af Kristi Aand.
Derfor er I alle Brødre, og ingen har nogen høiere Stand eller
er af ædlere Byrd end den anden. Deri er de kristnes Lighed,
deri er deres Broderskab. Denne Erkjendelse er det, som maa gjen-
nemtrænge alle Guds Børn: Af Naade, af Barmhjertighed, af fri
uforskyldt Kjærlighed har Gud frelst mig og os alle, derfor har jeg
intet at rose mig af.

Men deri bestaar de kristnes Frihed, at den største er villig til
at være alles Tjener. Ikke at Præsten skal befale over Menigheden,
ei heller at Menigheden skal befale over Præsten; men at alle skulle
være villige til at tjene hinanden, og den stærkeste og største skal være
den ivrigste til at tage de tyngste Byrder, den villigste til at bære det
tyngste Slag, den mest udholdende til at arbeide, den taalmodigste
til at lide.

Men Kjød og Blod fatter ikke den Slags Storhed og den Slags
Frihed. Det synes en Modsigelse for vor Fornuft, at Storhed og
Frihed skal bestaa i Ydmyghed og Selvfornedrelse. Da gjælder det
at se hen til Jesus Kristus, som efterlod os et Exempel, at vi skulde
efterfølge hans Fodspor.

% Page 197

Han forstod det; baade at tale Sandheden helt uden Persons
Anseelse og at lide uden Knur, hvad der maatte følge paa Sand-
hedens uforskrækkede Vidnesbyrd. Han bøjede ikke Herrens Sandhed
for selv at faa Ophøielse og Ære; men han forbitredes ikke paa dem,
som for den Sags Skyld naglede ham til Korsets Træ. Han agtede
det ikke for et Rov at være Gud lig, men han blev villig det Guds
Lam, som bar al Verdens Synd, og fornedrede sig selv, saa han blev
lydig indtil Døden, ja Korsets Død. Han søgte ikke sin Ære, men
Faderens; han søgte ikke sit Vel, men Menighedens.

O, hvilket Exempel at efterfølge! Saa lad hver og en slaa
sig for sit Bryst og sige: „Gud være mig Synder naadig!“ Thi
sandelig, der er ingen, som helt har fulgt Exemplet; der er ingen,
som ikke har bøiet tilbage for Tornene paa den trange Vei, der er
ingen, som ikke bærer paa et hoffærdigt Kjød, som gjerne vil hovmode
sig selv og foragte andre; der er ingen, som ikke nødig vil være
alles Tjener.

Men Herrens Ord staar evigt fast: „Hvo sig selv ophøier,
skal fornedres, og hvo sig selv fornedrer, skal ophøies.“



