% Page 14

En stor Glæde.
Første Juledag.
—

Luk. 2, 1—14. Men det begav sig i de Dage, at en Befaling udgik fra Keiser Augustus, at al Verden skulde indskrives i Mandtal. Denne første Indskrivning skede, da Quirinius var Landshøvding i Syrien. Og alle gik for at lade sig indskrive, hver i sin egen Stad. Men ogsaa Josef gik op fra Galilæa, fra Staden Nazaret, til Judæa, til Davids Stad, som kaldes Bethlehem, fordi han var af Davids Hus og Slægt, for at lade sig indskrive med Maria, sin trolovede Hustru, som var frugtsommelig. Men det skede, da de var der, blev Tiden fuldkommen, at hun skulde føde. Og hun fødte sin Søn, den førstefødte, og svøbte ham og lagde ham i en Krybbe; thi de havde ikke Rum i Herberget. Og der var Hyrder i den samme Egn, som var ude paa Marken og holdt Nattevagt over sin Hiord. Og se, Herrens Engel stod for dem og Herrens Klarhed skinnede om dem, og de frygtede saare. Og Herrens Engel sagde til dem: Frygter ikke! Thi se, jeg forkynder eder en stor Glæde, som skal vederfares alt Folket; thi eder er idag en Frelser født, som er den Herre Kristus i Davids Stad. Og dette skal være eder Tegnet: I skulle finde et Barn svøbt, liggende i en Krybbe. Og strax var der hos Engelen en himmelsk Hærskare’s Mangfoldighed, som lovede Gud og sagde: Ære være Gud i det Høieste og Fred paa Jorden, i Menneskene en Velbehagelighed!

Der staar om Hyrderne paa Bethlehems Marker, at „de frygtede saare“, da Herrens Engel stod for dem, og Herrens Klarhed skinnede om dem.

Hvorfor frygtede de? Frygter du ogsaa, o Hjerte, naar Herrens Lys og Klarhed skinner om dig? Hvad frygter du for?

Den, som har prøvet, han veed nok, hvad det er, som gjør et Menneskehjerte saa bange og angst, naar Herrens Klarhed bryder

% Page 15

ind, saa det bliver lyst som Dagen derinde. Og mange, mange, som ikke har ladet Herrens Klarhed skinne ind i Hjertet, ved saare vel, hvorfor de ikke tør lukke Hjertedøren op for Lyset og Dagen.

O hvor omhyggelige de er for at holde det mørkt i Hjertets lukkede Kammer, saa det ikke skal blive aabenbaret, hvorledes det ser ud derinde. De har en Anelse om, hvor galt det staar til; de holder det saa mørkt, for at ikke den nøgne Virkelighed skal grine dem imøde. De vil ikke se det selv, og naar det er for mørkt for deres eget Øie, saa daarer de sig saa let med den falske Trøst: Ingen ser det; Gud ser det ikke!

Men „Herren ser“, staar der skrevet.

Uforstandige Menneske, luk Hjertedøren op, at Herrens Klarhed kan trænge ind. Det er bedre at du kastes ned i Frygt og Forfærdelse, naar Lyset kommer ind, end at du forgjæves bemøier dig med at stænge det ude.

Forgjæves? ja forgjæves; thi om det lykkes en liden Stund at stænge Naadens Lys ude, det vil være ganske forgjæves, naar Lyset blir en fortærende Vredes Ild.

O, om du skjælver for Herrens Klarhed, mit arme Hjerte, — luk op, luk op! Om du tænker med halvt undertrykt Suk paa Julen, som kommer, paa Evangeliet, som lyder, paa Barnet i Krybben, paa Maria i Stalden, paa Hyrderne paa Marken — om du tænker: Gid jeg var et Barn igjen, at jeg kunde glæde mig som før, — luk op, luk op for Herrens Klarhed!

Det staar ilde til med dit Hjerte, men luk op, luk op for Herrens Klarhed, og der skal endda blive Raad.

Thi hvad er det, som fattes dig? Det er Verdens Kulde, det er Tvilens Mørke, det er Forstandens flamme Taage, det er Syndens Elendighed, som fylder Hjertet. Det er Fiender af din Lykke og Fred og Salighed, som er trængt ind og har sat sig fast inden Hjertedøren. Lad kun Herrens Klarhed skinne ind, at Fiendernes Væsen kan blive kjendte, og du kan se den Fordærvelse, som de har anrettet.

Og naar du da med Forskrækkelse maa udbryde: min Synd, min Synd! da kommer Englebud: Frygt ikke, Frelseren er her! en stor Glæde skal vederfares dig idag.

En stor Glæde? Saa visselig en stor Glæde, himmelsk Fryd, Barnefryd og Englejubel.

% Page 16

Thi en Frelser er dig født, „han skal frelse sit Folk fra dets Synder“. Derfor er han kommen til Verden; derfor kommer han til dig.

Om dine gamle Synder trykker dig, han vil tilgive dem. Om du synes, du er saa uren og smudsig og fillet og sønderrevet, saa du tør ikke komme frem for Gud, — o se dog, det er jo et lidet Barn, som strækker Armene mod dig og smiler til dig; det agter ikke paa, hvad du har været, hvor du har færdedes, hvor elendig og ussel du er bleven, bare du nu vil tage imod det lille Barn og give det Rum hos dig.

Da skal du faa erfare Glæde, Glæde som aldrig tilforn. Thi tog du Jesusbarnet ind i Hjerte og Hjem, saa var det Guds Liv og Kjærlighed, du gav Rum hos dig. Der blev nyt Liv, der blev ny Glæde. Du fik erfare, at alt det gamle er forbigangent og alt er blevet nyt.

Er det den store Glæde? Ja, det er den eneste rene og fuldkomne Glæde, som et Menneskehjerte kan erfare her nede paa Jorden. Naar alt det gamle, al Synd, al Sorg, al Nød sænkes i den evige Barmhjertigheds Dyb, naar alle gamle ængstende Minder tages bort, naar al Urenhed aftvæs i Jesu Blod, naar du faar Lov at begynde Livet forfra uden nogen trykkende Skyld, uden nogen klemmende Angst, uden noget tærende Nag, og du faar leve frelst og fri i Naadens lyse Dag, da er der Glæde, himmelsk Glæde i en Menneskesjæl.

Men det er faa, som smager denne Glæde helt og fuldt. Og dog er det deri Kristentroens Herlighed beviser sig i hele dens Fylde.

Det synes saa smaat for Verden at gaa til Krybben i Betlehem; det synes saa foragteligt i Verdens Øine at blive Barn igjen; det synes saa umuligt for den, som er gammel, at blive født paany; men det er dog netop det, som er Julens glade Budskab: „En Søn er os født, et Barn er os givet.“

Vor Fornuft siger: Lad os blive bedre Mennesker, lad os blive fornuftigere, klogere, mere beregnende, mere forsigtige Mennesker.
Vor Samvittighed, opflammet af Guds Lov, siger: Bliv retfærdig, bliv hellig, bliv god!

Men Guds Evangelium siger: Kom til Jesu Krybbe og bliv Barn igjen!


% Page 17

Det er den store Glæde. Det er det nye, som Gud har gjort, og som fylder vor Mund med Jubel og vor Tunge med Latter: Nyt Liv, evigt Liv, uforkrænkeligt Liv givet af Gud i hans egen Søn, givet hver den, som tror paa Sønnen.

Det synes saa forargeligt for vor gamle kjødelige Fornuft. Og dog, dersom du skal faa et evigt Liv, er der nogen Mening i for dig at prøve at gjøre dit gamle, forkrænkelige Liv om til evigt Liv ved dine Gjerninger?

Kan et gammelt Klædebon blive nyt ved at der sættes aldrig saa mange Lapper paa?

Kan Forkrænkelighed nogensinde blive andet end Forkrænkelighed, om du anstrenger dig aldrig saa meget?

Men, enten maa du faa et evigt Liv som en fri, ufortjent Gave af Gud, eller du kan aldrig, aldrig opnaa det.

Og her er Gaven givet; her er den sande Gud og det evige Liv. Kom og se! Kom og tag Barnet ind til dit Hjerte i levende Tro, og du skal selv blive født paany.

Er det muligt? Aa nei, for et Menneske er dette umuligt; men husk, hvad der var sagt om Jesusbarnet: For Gud er ingen Ting umuligt.

Tror du dette Under, saa er Underet allerede skeet i dit eget Hjerte. Da er du selv et Guds Barn, født paany ved Guds Undermagt.

Det er sand og levende Kristendom.
Kom lad os gaa med Hyrderne og se denne Ting, som er skeet, som Herren har ladet os vide, og der skal blive stor Glæde i vore Hjerter.

Glæden fattes saa meget i vor Kristendom, fordi der fattes saa meget paa den enfoldige Kristentro. O, om det kunde blive bedre med os alle i denne Julefest! Lad os dog lukke Hjertedørene helt op og lade Herrens Klarhed lyse derind; og naar vi forfærdes over al vor Synd, al vor Egenkjærlighed, al vor Vantro, al vor Stolthed, al vor Egenretfærdighed, saa lad os ogsaa tage Jesusbarnet ind, og hans hellige Kjærlighed skal udslette Synden og tænde den nye himmelske Kjærlighed derinde, og vi skal faa

en stor Glæde.