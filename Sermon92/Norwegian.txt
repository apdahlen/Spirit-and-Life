% Page 92

Hvedekornet.
Palmesøndag.

Joh. 12, 20—33. Men der var nogle Grækere af dem, som var komne op
for at tilbede paa Høitiden. Disse gik da til Filip, som var fra Betsaida i
Galilæa, og bad ham og sagde: Herre! Vi ønske at se Jesus. Filip kommer
og siger Andreas det, og Andreas og Filip siger det igjen til Jesus. Men
Jesus svarede dem og sagde: Timen er kommen, at Menneskens Søn skal
herliggjøres. Sandelig, sandelig siger jeg eder: Uden at Hvedekornet falder
i Jorden og dør, bliver det alene; men naar det dør, bærer det megen Frugt.
Hvo, som elsker sit Liv, skal miste det, og hvo, som hader sit Liv i denne Verden,
skal bevare det til et evigt Liv. Om nogen vil tjene mig, da følge han mig, og
hvor jeg er, der skal og min Tjener være; og om nogen tjener mig, ham skal
Faderen ære. Nu er min Sjæl forfærdet; og hvad skal jeg sige? Fader, frels
mig fra denne Time! Dog, derfor er jeg kommen til denne Time. Fader, herlig-
gjør dit Navn! Der kom da en Røst fra Himmelen: Baade har jeg herliggjort,
og vil jeg atter herliggjøre det. Folket, som stod og hørte det, sagde da, at det
havde tordnet; andre sagde: En Engel har talt til ham. Jesus svarede og sagde:
Ikke for min Skyld skede denne Røst, men for eders Skyld. Nu holdes Dom over
denne Verden; nu skal denne Verdens Fyrste kastes ud. Og jeg, naar jeg bliver
ophøiet fra Jorden, vil jeg drage alle til mig. Men dette sagde han for at
betegne, hvad Død han skulde dø.

% Page 93

Vor Text fortæller, at nogle Grækere, som var komne til
Jerusalem for at tilbede paa Paaskefesten, kom til Jesu Disciple og
sagde: „Vi ønske at se Jesus.”

Da Disciplerne kom til Jesus med dette Bud fra disse fremmede,
svarede han dem: „Timen er kommen, at Menneskens Søn
skal herliggjøres.”

Denne Paaskefest altsaa er Frelserens Time til at herliggjøres.
Nu er den kommen denne Time, som han har biet paa; denne Time,
i hvilken Evighedens Raad til Menneskeslægtens Frelse skal fuld-
byrdes; denne Time, af hvilken salige Virkninger skal fremgaa for
alle Tider og alle Evigheder.

Grækernes simple Ord: „Vi vil se Jesus,” gav Anledning
til, at Frelseren kaldte det den Time, i hvilken han skulde herlig-
gjøres; thi Folkenes Frelse er hans Herliggjørelse, og denne
Paaskefest er den Time, i hvilken vor Frelse vindes.

Men Herliggjørelsens Time er en Lidelsens Time. Paa denne
Paaskefest skal Paaskelammet slagtes, det Guds Lam, som bærer
Verdens Synd. Derfor siger Frelseren: „Uden at Hvedekornet
falder i Jorden og dør, bliver det alene; men naar det dør, bærer
det megen Frugt.”

Dette er altsaa Jesu Herliggjørelse, at han dør for at blive
Folkenes Frelser, at han giver sit Liv hen i Døden, for at han ved
sin Opstandelse kan bringe Liv og Uforkrænkelighed for Lyset.

Derfor er Herliggjørelsens Time en forfærdelig Time, om
hvilken Frelseren siger: „Nu er min Sjæl forfærdet; og hvad skal
jeg sige? Fader, frels mig fra denne Time! Dog, derfor er jeg
kommen til denne Time. Fader, herliggjør dit Navn!”

Det er Sønnens Kamp for at gjøre Faderens Vilje og aaben-
bare hans Kjærligheds Raad til vor Frelse. Saa stor er den Lidel-
sens Afgrund, i hvilken Sønnen maa stige ned for den faldne Slægts
Skyld, at han beder tilbage et Øieblik; men ikke for at unddrage sig.
Overvældet af vor Synds gruelige Skyld og Brøde ser han dog kun
hen til den guddommelige Kjærligheds Forherligelse ved Forsonings-
døden, og skjønt han føler hele Dødens Bitterhed, beder han dog om,
at den maa komme over ham, saa Faderens Navn kan blive for-
herliget, og den faldne Slægt blive forligt med Gud.

Hans Kamp med Lidelsen ender med fuld Hengivelse i Faderens
Vilje; og fra Himmelen kommer Faderens Vidnesbyrd over Sønnen,

% Page 94

at Lidelsens Stund, saa bitter som den er, dog er Herliggjørelsens
Time. Det giver salig Seiersforvisning, og Frelseren vidner, at
hans Lidelses og Døds Time er hans Seiers Time, i hvilken Magten
tages fra Verdens Fyrste, og herefter vil den ophøiede Frelser fra
Korset udbrede sine Arme imod alle Mennesker for at drage dem ind
i Naadens Favn. Der er ingen Magt saa stærk, at den kan holde
et Menneske bundet i Syndetrældommen længer, om det vil følge
den korsfæstede Frelsers Dragelse. Satan er bundet, Døden er
beseiret, Synden er sonet, Vreden er stillet.

Hvad tykkes dig, o Sjæl, skal din egen Gjenstridighed blive
din Fortabelse alligevel, trods Frelserens Dragelse? Skal al Guds
Kjærlighed og al Kristi Lidelse være spildt paa dig, fordi du vil
ikke komme, naar Frelseren kalder? Dit eget Hjertes Gjenstridighed
er nu den eneste Hindring for din Frelse. Skal den seire — og du
tabe, tabe den Frelse, som en evig Faderkjærlighed beredte dig?

O nei, staa ham ikke imod! Luk op for ham, som banker paa
dit Hjertes Dør, og Guds Navn skal forherliges i dig ved din Salig-
hed. Du ogsaa skal blive et Hvedekorn, der samles ind i Laden,
om du lader Kristi Dragelse overvinde dig, saa du indforlives i ham,
som selv er det sande Hvedekorn, der er lagt i Jorden for at voxe
op af den til at bære en salig Grøde.

Allerede ser vi jo, hvorledes Hveden voxer og det tunge Ax
fyldes. Allerede ser vi Guds Rige gro frem som et mægtigt Træ
fra det lille Frø, som blev kastet i Verdensageren. Hvor er du,
Sjæl? Er du med i den ædle Frugt af den blodige Udsæd, eller er
du kun Avner, som er færdige til at brændes? Guds Rige kan gaa
frem uden dig, — kan du undvære Guds Rige?

O, at vi alle maatte blive dragne ind til Kristi Kors, saa vi
alle kunde blive Frugt af Hvedekornet og ære Guds Kjærlighed ved
at blive frelste af hans Naade! Men Kristi Vei til Herlighed er
ogsaa alle hans Tjeneres Vei. Som han døde, maa vi dø, for at
leve. Hele vort gamle, syndige Liv, hele vort forkrænkelige og
sanselige Liv med al dets Nydelse og Lyst maa vi give hen, saa
at vi dør fra Synden og Verden for at leve for Gud.

Det er Lidelsens Stund, men det er ogsaa Frelsens Time.
Naar et Menneske opgiver alt for at vinde Salighed i Kristi Død og
Opstandelse, da lider det en Korsfæstelsens Smerte, men da vinder
det ogsaa et evigt Liv og en evig Herlighed. Slip alt, hvad du har,

% Page 95

og hvad dit Hjerte hænger ved af jordiske og sanselige og forkrænke-
lige Ting, da faar du nok føle Korsfæstelsens Kval, men griber du
saa Kristus, død og opstanden, saa faar du ogsaa smage Opstandelsens
salige Fryd. Kun saaledes bliver du delagtig i Hvedekornets Liv, kun
saaledes bliver du selv et nyt Hvedekorn, fremvokset af det sande Hvede-
korn, et levende Lem paa Kristi Legeme. Men ikke det alene. Vil du
være Kristi Tjener og gaa til Arbeide i hans Vingaard, saa skal du
vide, at det er den samme Vei for dig som for ham, Selvhengivelsens
og Selvopofrelsens Vei. Skal der komme Frugt af dit Liv, Frugt
for Guds Rige, saa bered dig paa at lide ondt som en Jesu Kristi
Stridsmand. Dit hele Liv maa du sætte ind, om der skal blive
nogen velsignet Frugt. Af halv Hengivelse, halvt Hjerte, halvt Liv
og halv Død bliver der kun ufuldkommen Frugt.

Vær hensynsløs i din Hengivelse i Guds Gjerning og spar ikke
dig selv, saa skal du ogsaa blive som et Hvedekorn, der falder i Jor-
den og dør, og hvoraf der voxer megen Grøde. Dit Liv i Gud er
ikke givet dig for at du skal leve for dig selv alene og vinde for dig
selv en evig Herlighed. Skal du være Guds Kjærlighed til Pris,
saa lad dit Liv være en Kjærlighedens Offertjeneste, i hvilken du
lever for Guds Folk og Guds Rige, at der kan være Velsignelse med
dig, hvor du færdes, og salig Frugt af dit Virke.

Se hvilken Frugt der er af deres Liv, som virkelig har fulgt
Frelserens Fodspor og ofret sig helt for Herrens Sag! Lad os ogsaa
følge i de samme Spor, og bliver vi da delagtige i Lidelsen, det er
dog kun uforkrænkelig Hæder at lide for ham, som led for os. Og vor
korte Lidelses Time skal blive en evig Herligheds lyse Dag for os.

Vaagner op, I Herrens Stridsmænd, og lad der blive en hel
Opofrelsens Aand iblandt os, saa skal Verdens kolde Egenkjærlig-
heds Aand maatte vige skamfuld for Kristi Kjærligheds Magt, og
Herrens Ager skal skyde herlig Grøde iblandt os, Guds Kjærlighed
til Pris og Menneskehjerter til Salighed.

Sæt Livet ind, og du skal vinde et evigt Liv; sæt Livet ind, og
du skal se Velsignelse og rig Frugt af dit Liv. Vær ikke bange for
Smerten, Herlighedens Vei er en Trængselens Vei. Thi Guds Kjær-
lighed er aabenbaret i Kristi Korsdød for Verdens Synd, og kun ved
Kristi Kors fyldes vore Hjerter af Guds Kjærlighed, saa vi ogsaa for-
maar at fremstille os som et levende, helligt og Gud velbehageligt Offer.
