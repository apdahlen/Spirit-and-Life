% Page 162

Tolderen Matthæus.

Tredie Søndag efter Trefoldighed.

—

Matth. 9, 9—13. Og der Jesus gik derfra, saa han et Menneske sidde i Toldboden, som hedte Matthæus, og han siger til ham: Følg mig! Og han stod op og fulgte ham. Og det skede, der han sad tilbords i Huset, see, da kom mange Toldere og Syndere og sad tilbords med Jesus og hans Disciple. Og der Phariseerene saa det, sagde de til hans Disciple: Hvi æder eders Mester med Toldere og Syndere? Men der Jesus hørte det, sagde han til dem: De Karste har ikke Læge behøf, men de som har ondt. Men gaaer hen og lærer, hvad det er: Jeg har Behag i Miskundhed og ikke i Offer! Thi jeg er ikke kommen for at kalde Retfærdige, men Syndere til Omvendelse.

Matthæus var en Tolder; og fra Toldboden kaldte Jesus ham med sit venlige og dog myndige Kald: Følg mig! Fra Toldboden stod Matthæus op og fulgte Jesus.

Det er ikke med mange eller storslagne Ord, Matthæus fortæller
om denne alvorfulde Begivenhed i hans Liv. Han er ikke lig de
Prædikanter, hvis Lyst det synes at være at forkynde sin egen Om-
vendelseshistorie. Han gaar saa raskt henover det, som om han var
bange for at dvæle ved sig selv, for at naa til at fortælle, hvad Jesus
videre gjorde og sagde ved denne Leilighed. Thi det er Jesu Person
og Ord og Gjerning, som har grebet Matthæus saa, at det var ham

% Page 163

umuligt at blive siddende i Toldboden, naar Kaldet lød: Følg mig!
Det var med brændende Hjerte og frivillig Aand den arme Synder
fulgte ham, som netop havde sagt til den værkbrudne Synder paa
Lidelsens Leie: „Søn, vær frimodig! Dine Synder er dig forladte.
Staa op, tag din Seng og gaa til dit Huus!“ Hastigt som Tanken
og mægtigt som Kjærligheden har Jesu Ord faret gjennem Matthæus’s
Hjerte, og Toldboden og Regnskaberne kjender ham ikke mere; han
staar op og gaar fra det altsammen; fra nu af er han Jesu Discipel
og skal blive Jesu Apostel; han hører Jesus til, og Jesus hører ham
til: derfor er hans Tale og Skrift om Jesus, ikke om sig selv.

Dette er en af de ringe Begyndelser til det, som er stort i Guds
Rige. Thi vistnok ved vi ikke meget om Matthæus; men dette ved
vi, at den benaadede Tolder har skrevet Matthæus Evangelium; og
naar vi ved dette, saa ved vi ogsaa, at Herren har gjort Tolderen
Matthæus til et af de ypperste Redskaber i sit Riges Tjeneste.

Eller kanske du er en af Verdens letsindige Aander, som for-
agtelig siger eller tænker: „Matthæus Evangelium! er det noget
stort?“ Ven, har du læst det, som du foragter? Begynd at læse,
bliv ved at læse; læs, indtil du kommer til Enden; læs, indtil hvert
Stykke og hver Fortælling staar levende for din Tanke; læs, indtil
det hele Evangelium blir et eneste veldigt Vidnesbyrd for dit Hjerte
om Guds Rige og dets Magt til at overvinde Synd og Død og give
Kjærlighedens Liv og Opstandelsens Haab; saa skal du lære at
tænke anderledes baade om Matthæus Evangelium og om den Guds
Kraft, som deri er aabenbaret.

Er Matthæus Evangelium et Digt, som Verdens Vise nu siger,
da er Matthæus en stor Digter, bag hvem Verdens andre Digtere kan
krybe i Skjul og gjemme sig, sammensmeltede i sin egen Lidenhed;
men er Matthæus Evangelium Guds levende Sandhed, som Aanden
klarligen vidner, da er Matthæus intet andet end et ringe Redskab i
Jesu Kjærligheds Tjeneste og i hans Aands overvættes Kraft.

Matthæus selv følte nok, at det var en stor Dag for ham, da
Jesus saa til ham og kaldte ham; thi af Lukas hører vi, at Matthæus,
som ogsaa kaldes Levi, gjorde et stort Gjestebud for Jesus i sit Huus,
og at det var saaledes Jesus kom til at sidde tilbords med „mange
Toldere og Syndere.“

Da knurrede Phariseerene. Ogsaa de følte nok, at her skede noget
underligt; de følte det med bitter Harme, med stjærende Forargelse,

% Page 164

at her gik der Ting for sig, som berøvede dem deres Ære og deres
Ros. Skulde kanske Toldere og Syndere faa Del i Guds Rige?
Bilde den nye Profet virkelig ikke holde sig med Phariseerene og bøie
sig for deres Parti?

Men paa Phariseerernes knurrende Spørgsmaal til Disciplene:
„Hvi æder eders Mester med Toldere og Syndere?“ svarer Jesus
selv med saadanne Ord, som indtil denne Dag er blevet en stedse-
rindende Kilde til Trøst for alle arme Syndere; men og en Anstøds-
sten og Forargelses Klippe for alle hoffærdige og egenretfærdige
Hjerter:

„De Karste har ikke Læge behøf; men de, som har ondt. Men
gaar hen og lærer hvad det er: Jeg har Behag i Miskundhed og
ikke i Offer! Thi jeg er ikke kommen for at kalde Retfærdige, men
Syndere til Omvendelse.“

Jesus er en Læge; derfor er det ikke underligt at se ham hos
syge og blandt syge. Der er han paa sin rette Plads. Underligt
er det, at nogen kan forarge sig over saa selvfølgelig en Sag. Men
hvor Kjærligheden er veget fra Hjerterne, der blir den medlidende
Kjærlighed anstødelig og forargelig. De „rene“ kan ikke omgaaes
de „urene“; de „retfærdige“ kan ikke nærme sig Syndere; Hovmod
og Egenretfærdighed er Syndere, som trives bedst i sit eget Selskab,
og som endog er istand til at indbilde sig, at det er ogsaa Guds og
Jesu Kristi Selskab.

Men Jesus er en Læge; derfor frygt ikke du, som er syg! Husk
at det er netop for din Sygdoms Skyld, Jesus er kommen; var du
frisk og sund, saa havde du intet med ham at gjøre, og han intet med
dig. Derfor er han aabenbaret, „at det skulde fuldkommes, som er
talt ved Profeten Esaias, som siger: Han tog vore Skrøbeligheder
og bar vore Sygdomme“ (Matth. 8, 17). Derfor frygt for Syg-
dommen; thi sandelig den er en Sygdom til Døden, og skynd dig
at sende bedende Bud efter Lægen; han skal hastigen komme og
helbrede dig.

Thi det er hans guddommelige Lyst og Velbehag, som skrevet
staar: „Jeg har Behag i Miskundhed og ikke i Offer.“
I disse Ord er al Kristendommens Salighed indbefattet. Tag
dem helt ind i dit Hjerte, Læser, og du vil blive en bedre Kristen, jo
mere de fylder dit Sind og din ganske Sjæl. Gud vil give, ikke
tage; det er Sagen. Vor egen Forstand og alle hedenske Religioner

% Page 165

og al jødisk Farisæisme og al menneskelig Moralisme vil indbilde
os, at Gud kræver af os Offer, kræver, at vi skal give ham noget, at
vi skal vise ham en Dyrkelse, at vi skal tjene ham, at vi skal gjøre
noget for ham, saa vil Gud blive fornøiet med os, saa vil han be-
lønne os, saa vil han gjøre noget for os igjen, naar vi har gjort
noget for ham først.

Men Jesu Kristi Evangelium er dette, at Gud har Behag i
Miskundhed og ikke i Offer. „Gaar hen og lærer hvad det er,“
siger Jesus. Det er den salige, frelsende Lærdom, som nedslår al
farisæisk Hoffærdighed. Gud har Behag i Miskundhed! Kom ikke
med Offer og Gave til ham! Han er den, som vil give; han er den,
som vil hjælpe. Derfor kom med et sønderknust Hjerte og en sønder-
brudt Aand og hør, hvad Aanden siger: „Deri bestaar Kjærlig-
heden, ikke at vi har elsket Gud, men at han har elsket os og har ud-
sendt sin Søn til en Forsoning for vore Synder.“ Det er Miskund-
heden. Alt er Gave, alt er Naade; det eneste, som du kan møde
frem for Gud med er et udtømt Hjerte, Aandens Fattigdom.
Kom fattig og hungrig og tørstende som du er, og Himmeriges Rige
skal blive dit, Retfærdighed, Fred og Glæde i den Helligaand skal
fylde din Sjæl.

Da blir du omvendt fra dine Synder. Thi Jesu Naade og
Miskundhed, Syndernes Forladelse og den Helligaands Gave tjene
ikke for at du skal blive i Synden, men for at du skal blive be-
friet fra Synden. Kristi Kald til Syndere er et Kald til Omven-
delse. Han søger Synderes Selskab, ikke for at blive delagtig i
deres syndige Glæde, men for at gjøre Syndere bodfærdige, saa de
kunde blive delagtige i hans himmelske og hellige Glæde.

Herren give os selv at kjende vor Sygdom, paa det vi ogsaa
maa kjende vor Læge og vor Lægedom!



