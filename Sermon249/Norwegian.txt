% Page 249

Menneskens Søns Tilkommelse.

Femogtyvende Søndag efter Trefoldighed.

—

Matth. 24, 35—44. Himmelen og Jorden skulle forgaa, men mine Ord skulle ingenlunde forgaa. Men om den Dag og den Time veed ingen, ikke engang Himmelens Engle, uden Faderen alene. Men ligesom Noahs Dage var, saa skal og Menneskens Søns Tilkommelse være. Thi ligesom de var i Dagene før Syndfloden, de aad og drak, tog tilægte og gav tilægte, indtil den Dag, da Noah gik ind i Arken, og de agtede det ikke, indtil Syndfloden kom og tog dem alle bort, saaledes skal og Menneskens Søns Tilkommelse være. Da skulle to være paa Ageren; den ene skal tages, og den anden lades tilbage. To Kvinder skulle male paa Kvernen; den ene skal tages, og den anden lades tilbage. Vaager derfor! Thi I vide ikke, i hvilken Time eders Herre kommer. Men dette skulle I vide, at dersom en Husbonde vidste, i hvilken Nattevagt Tyven vilde komme, da vilde han vaage og ikke lade bryde ind i sit Huus. Derfor være ogsaa I beredt! Thi Menneskens Søn kommer i den Time, som I ikke mener.

„Skabningen er Forfængeligheden underlagt,“ siger Paulus.
„Alt Kjød er Hø, og al dets Herlighed som Græssets Blomster;
Græsset visner, og Blomsten derpaa falder af.“ Alt Verdensliv
tager Ende; det bærer Dødsspiren i sig, og Forfængeligheden har
sat sit Stempel derpaa. Som et Klæde skulle Himlene sammen-
rulles og omskiftes, og Jorden skal forgaa.

Det er ligesaa sikkert, som at det er Menneskene beskikket en Gang
at dø. Men derved stanse ikke Guds Evangelium og den kristelige
Tro. Dersom der ikke var noget mere at prædike, saa kunde man vel
sige: „Den Tid, den Sorg.“ Men nu er der noget mere, uendeligt
meget mere. Thi Guds Evangelium prædiker ikke Døden, men Livet.
Derfor er det ikke dette, som er Hovedsagen i vor Text, at Himme-
len og Jorden skulle forgaa; men dette er Hovedsagen: „Mine Ord
skulle ingenlunde forgaa.“ Det er ikke Verdens Ende, men Mennes-
kens Søns Tilkommelse, som er Hovedsagen for den kristelige Tro.
Derfor skal dette Raab lyde til Opvækkelse for alle sovende: Herren
kommer! Se, den Herre, Herre kommer med Vælde, og hans Arm
hersker; se, hans Løn er med ham, og hans Betaling for hans Ansigt.
Menneskens Søn kommer; og han kommer i den Time, som I ikke
mener; han kommer for at dømme levende og døde.

% Page 250

Men det staar om Menneskene i Noahs Dage, at „de aad og
drak, tog tilægte og gav tilægte, indtil den Dag, da Noah gik ind i
Arken, og de agtede det ikke, indtil Syndfloden kom og tog dem
alle bort.“

Saaledes skal Menneskens Søns Tilkommelse være. „De
agtede det ikke,“ det var den gruelige Letsindighed, hvormed Noahs
samtidige besvarede Herrens alvorlige Advarsel ved Noahs Mund.
Og saa kom Syndfloden, og saa blev der Skrig og Jammer og Frygt
og Flugt — og ingen Redning mere. Dødskamp og Dødskval en
liden Stund, og saa Dødsstilhed, naar alt var forbi.

„De agtede det ikke,“ det var den Letsindighed, hvormed Jø-
derne besvarede Johannes den Døbers og Jesu og Jesu Disciples
advarende Raab: „Omvender eder, thi Himmeriges Rige er nær.“
De agtede det ikke; de trodsede Guds Røst, og de foragtede Jesu
Taarer over det gjenstridige Jerusalem. Og Dommen kom, og Staden
blev taget, og Templet blev opbrændt, og der blev ikke levnet Sten
paa Sten; og det ulykkelige Folk blev landsflygtigt og slavebundet,
solgt i sine Fienders Haand.

„De agtede det ikke.“ Og desværre, det ser ud til, at det gaar
samme Vei endnu engang. Thi atter gaar det som i Noahs Dage:
„De aad og drak, tog tilægte og gav tilægte.“ Disse Ord beskriver
ikke nogen særdeles Lastefuldhed; men de betegner den fuldkomne
Letsindighed, Tryghed, Verdslighed og Gudløshed. Denne Tilstand
lader sig vel forene med den allerhøieste menneskelige Civilisation og
endog med en meget anstændig Moral; men ikke med Gudsfrygt og
Jesu Kristi Tro. Derfor vil Verden saa gjerne have Kristi Evan-
gelium ud af Verden. Verden vil have Ro og Fred til sine sanselige
Nydelser, den vil ikke forstyrres af Dødstanker og Domstanker
og Evighedens Alvor. Nyde Livet, nyde Sanseligheden og For-
fængeligheden, det er Sagen; bort med Evangeliet om Menneskens
Søns Tilkommelse! Saa gaar det som i Noahs Dage: „De aad og
drak, tog tilægte og gav tilægte.“

Arme, forblindede Menneskebarn! Hvad vil du sige, naar
Enden paa disse Ting kommer? Thi Enden kommer, Herren kom-
mer, og hvad vil da ske? Da kommer Dommen, Adskillelsen, Af-
gjørelsen, den evige Afgjørelse: „Den ene skal tages, og den anden
skal lades tilbage.“ Da gaar det efter den ufravigelige Regel: „Her-
ren kjender sine.“ Sine udvalgte skal han samle fra Verdens fire

% Page 251

Hjørner, og ingen af dem skal blive glemt eller forbigaaet. Men de
onde og alle Forargelser skulle overgives til Ilden, som ikke ud-
slukkes, og Ormen, som ikke dør.

Hvorledes vil det gaa dig paa den Dag? Kjender du Herren,
og kjender Herren dig? Eller er du endnu Verdens Ven og Guds
Fiende? Lidet vil Verdens Venskab hjælpe dig paa den Dag, naar
Verden forgaar med dens Lyst. Som Belsazars Gjæstebud tog en
Ende med Forskrækkelse i den Nat, da Babel faldt, saa vil Verdens
Glæde brat tage Ende, naar Herrens Dag kommer som en Tyv om
Natten over alle dem, som bor paa den ganske Jordens Kreds.

Derfor lyder det salige Evangeliums kjærlige Røst til dig:
„Vaagn op du, som sover! Vaagn op, vaagn op!“ Tænker du, at
du bestandigt skal leve paa Jorden, eller tænker du, at Jorden skal
bestaa til evig Tid, siden du indretter dig, som om dette var dit
blivende Sted? „Du Daare, i denne Nat kræves din Sjæl af
dig.“ Hvad vil du gjøre, naar Døden og Dommen kommer, du,
som har brugt hele dit Liv og alle dine Kræfter i Verdens og Syn-
dens Tjeneste?

Vaagn op, medens det er Naadens Tid, og kom Jesus Kristus
ihu, som er opreist fra de døde. Han er det, som kommer igjen;
han er det, som skal holde Dom. Hvad har du gjort med ham, som
gik i Døden for at frelse dig ud af Verdens Fordærvelse og aabne
dig Vei ind til Guds Salighed? Har du forkastet Kjærligheden, saa
vil Kjærligheden forstøde dig. Derfor vaagn op og søg Naade i
Naadens Tid; se nu er den velbehagelige Tid, se nu er Frelsens Dag.

Men ogsaa til Guds Børn og ganske særskilt til dem lyder det
idag: Vaager derfor! Der er intet mere fornødent i denne Ver-
dens Tid end Aarvaagenhed. Og dog er den næsten glemt iblandt os.
Vægterne slumrer paa Murene, og Stadens Indbyggere drømmer
søde Drømme og glemmer Faren. Eller er der ikke en Verdslighedens
Taage, som omslører os alle, og en Verdens Vuggesang, som dysser
os i sød Søvn? Hvor er de Vægterrøster, som raaber af Struben
og ikke sparer, men forkynder Herrens Folk dets Synder? Hvor er
de aarvaagne kristne, som staar i Herrens fulde Rustning rede til at
kjæmpe mod Synden i alle dens Skikkelser? Verdsligheden voxer
sig stærk midt i Guds Menighed, og Kjærligheden bliver kold i mange,
fordi Verdens Begjærlighed bliver stærk. Der er mange, til hvem
Herren sender dette Ord: „Men jeg har dette imod dig, at du har

% Page 252

forladt din første Kjærlighed. Kom derfor ihu, hvorfra du er falden,
og vend om, og gjør de forrige Gjerninger; men hvis ikke, da kom-
mer jeg snart over dig og vil flytte din Lysestage fra dens Sted, hvis
du ikke omvender dig.“

Vaager derfor! Lad Hjertet vende sig fra Verden og dens
forfængelige Glæder og Sorger og opløftes mod Herren, den Sjælens
evige Brudgom, som snart kommer for at føre Bruden hjem. Beredt
er kun den, som venter Brudgommen; beredt er kun den, som har
Himmellængselen i sin Sjæl og glæder sig til at gaa bort fra Ver-
den og dens Forfængelighed; beredt er kun den, for hvem Jesus er
den første og den sidste, Begyndelse og Ende.

Vaager derfor! „Thi Menneskens Søn kommer i den Time,
som I ikke mener.“