% Page 221

Hvad der er umuligt for Menneskene
er muligt for Gud.

Attende Søndag efter Trefoldighed.

—

Mark. 10, 17—27. Og der han var gaaen ud paa Veien, løb en til og
faldt paa Knæ for ham og spurgte ham: Gode Mester! Hvad skal jeg giøre, at
jeg kan arve et evigt Liv? Men Jesus sagde til ham: Hvi kalder du mig god?
Ingen er god, uden en, nemlig Gud. Budene veed du: Du skal ikke bedrive Hor,
du skal ikke slaa ihiel, du skal ikke stiele, du skal ikke sige falsk Vidnesbyrd,
du skal ikke besvige, ær din Fader og din Moder! Men han svarede og sagde til ham:
Mester! Alt dette har jeg holdt fra min Ungdom af. Men Jesus saae paa ham og
elskede ham og sagde til ham: En Ting fattes dig: gaae bort, sælg, hvad du har,
og giv de fattige det, og du skal have en Skat i Himmelen; kom saa, følg mig og
tag Korset op! Men han blev ilde tilmode over den Tale og gik bedrøvet bort;
thi han havde meget Gods. Og Jesus saae sig om og sagde til sine Disciple: Hvor
vanskelig skulle de, som har Rigdom, komme ind i Guds Rige! Men Disciplene
blev forfærdede over hans Ord. Men Jesus svarede igjen og sagde til dem:
Børn! Hvor vanskelig er det, at de, som forlade sig paa sin Rigdom, kunne
komme ind i Guds Rige! Det er lettere, at en Kamel gaaer igiennem et Naaleøie,
end at en rig kommer ind i Guds Rige. Men de blev overmaade forfærdede
og sagde til hverandre: Hvo kan da blive salig? Men Jesus saae paa dem og
sagde: For Mennesker er det umuligt, men ikke for Gud; thi alle Ting er
mulige for Gud.

Naar Gud gjør det umulige, saa er det ikke for at aabenbare
sin Almagt, — thi det gjør han ogsaa gjennem Naturens regel-
mæssige Orden (Rom. 1, 20); — men for at frelse Menneskene, og
aabenbare sin Kjærlighed.

Sara lo, naar Gud lovede Abraham Afkom af hende; Abraham
selv derimod saa ikke hen enten til sin Alderdom eller til Saras uddøde
Moderliv, men i barnlig Tro holdt han fast ved Forjættelsen, at
i hans Sæd skulde alle Jordens Slægter velsignes; og som Abraham
troede, saa skede det; hvad der var umuligt for Mennesker, det gjorde
Gud; han gav Sara en Søn og indledede saaledes Opfyldelsen af
den store Forjættelse: „Kvindens Sæd skal knuse Slangens Hoved.“

For den samme Sags Skyld gjorde Gud, hvad der saa at sige
er endnu mer umuligt for Menneskene, han lod en Jomfru føde et

% Page 222

Barn uden at kjende Mand. „Den Helligaand skal komme over dig,
og den Høiestes Kraft skal overskygge dig, derfor skal ogsaa det
Hellige, som fødes af dig, kaldes Guds Søn.“ Det var Engelens
Bud til Maria, og efter dette Ord fødtes Guds egen Søn af en
Kvinde, under Loven, alle Forkrænkelighedens Vilkaar underkastet,
af samme Kjød og Blod som du og jeg, og dog en anden Slægt, et
Menneske uden Synd, som kunde dø for os, overvinde Døden og fri
os fra Synd og Død og Djævel, paa det at al Guds Misundheds
Forjættelse skulde opfyldes i Kvindens Sæd, Guds og Marias Søn.

Her stanser ikke Guds Kjærlighed; fra dette Udgangspunkt be-
gynder den saa at sige først ret egentlig at aabenbare sin Magt, der,
som Ordet lyder, er stærkere end Døden. Der er en Ting, som, om
man saa kunde udtrykke sig, er tusindfold mer umuligt end alt andet,
det er, at et syndigt, forkrænkeligt Menneskebarn skulde kunne faa en
ny Natur, gjennemgaa en ny Fødsel, og derigjennem blive et
Guds Barn, delagtig i Guds Væsen, hellig og uforkrænkelig midt
i en syndesuld Verden og et forkrænkeligt Legeme. Med Rette kunde
Nikodemus spørge: „Hvorledes kan et Menneske fødes, naar han er
gammel? Mon han kan anden Gang komme ind i sin Moders Liv
og fødes?“ Og gid ret mange vilde gjøre Spørgsmaalet med samme
Alvor som Nikodemus og ikke give op, for han havde faaet Svar af
Gud, for han var bleven født „ikke af Blod, ei heller af Kjødets Vilje,
ei heller af Mands Vilje, men af Gud,“ og havde erfaret i Sandhed,
at „hvad der er umuligt for Menneskene, det er muligt for Gud.“

Thi „en Ting fattes dig endnu,“ siger Herren til den rige
Yngling, en Ting fattes dig; det er denne ene Ting, som gjør det
umuligt for et Menneske at arve et evigt Liv. En Ting forlader du
dig paa, den være aldrig saa ringe, aldrig saa forkrænkelig, — den
sætter en uoverstigelig Mur mellem dig og din Gud, mellem din
Sjæl og det evige Liv.

Ven, har du fundet hos dig selv denne ene Ting, som fattes og
staar iveien for din Salighed?

„Gode Mester, hvad skal jeg gjøre, at jeg kan arve det evige
Liv?“ udbryder den rige Yngling.

Han havde stræbt saa ærligt og alvorligt; Budene havde han
holdt fra sin Ungdom af, — hvormange kan sige det samme? — og
lige nær var han. Nu kom han, vistelig efter megen indre Kamp,
— thi han var en Øverste (Luk. 18, 18) — til den foragtede

% Page 223

Nazaræer, der just var paa Veien til sin Lidelse, og spurgte ham
tilraads. At han ogsaa spurgte i al Oprigtighed synes at fremgaa
af, hvad der siges om Jesus: „Han saae paa ham og elskede ham.“
Og dog, da han fik dette Svar: „En Ting fattes dig endnu; sælg,
hvad du har, og giv de fattige det, kom saa og følg mig og tag
Korset op!“ da gik han bedrøvet bort, og der er lagt til: „Thi
han havde meget Gods.“

Det fattedes ikke denne Mand hverken paa alvorlig Stræben
eller oprigtigt Ønske at blive salig; han vilde saa gjerne, men han
kunde ikke; der var en Ting, han ikke kunde opgive; derfor kunde
han heller ikke følge Jesus og tage Korset op.

Ak, hvormange er der ikke endnu den Dag idag, for hvem Kor-
set saaledes bliver en Forargelse, og som i Mismod vender sig bort
fra Jesus, om ikke til Verdens Letsind og Laster, saa dog til dens
udvortes Retfærdighed! En liden Sten i deres Vei blev til et Fjeld
og lukkede dem ude fra Gud.

Og Guds Børn er daglig udsatte for den samme Fare: at
glemme og forkaste Korset for strax at gribe Kronen. En tilsyne-
ladende liden Ting kommer i deres Vei, klynger sig som en Torn til
deres Hjerter og gjennemborer det med Dødens Braad.

Derfor saae Jesus sig om paa sine Disciple, da Ynglingen gik
bort. Han vidste, hvad Tanker der rørte sig i deres Hjerter. Haa-
bet om et udvortes herligt Messiasrige havde endnu Magt over
deres Sjæle. Gaar det ikke an at være rig i Guds Rige? Er ikke
Guds Rige et Rigdommens og Magtens Rige? Saa tænkte de mer
eller mindre dunkelt bevidst, og blev derfor ogsaa forfærdede, da
Jesus sagde dem, at det er saare vanskeligt for en rig at komme ind
i Guds Rige. Og da han baade forklarede og skærpede dette Ord
derhen, at den er rig i denne Betydning, som forlader sig paa sin
Rigdom, og at det er ligesaa umuligt for en saadan at komme ind i
Guds Rige som for en Kamel at gaa gjennem et Naaleøie, — da,
staar der, blev de endog overmaade forfærdede og spurgte hin-
anden indbyrdes? „Hvem kan da blive salig?“

Atter saae Jesus paa dem med sit kjærlige, himmelske Blik:
„For Mennesker er det umuligt, men ikke for Gud,“ sagde han.

Staffels Disciple! Som Peter sagde: De havde forladt alt
for at følge Jesus (V. 28) for derigjennem at naa Messiasrigets
Herlighed efter den kjødelige jødiske Forestilling, de havde derom.

% Page 224

Nu var det ligesom alt revet af deres Hænder. Jesus skulde lide
Korsets Forsmædelse. Disciplene skulde i Verden vistnok ogsaa
have jordiske Ting, men alt under Forfølgelse og dertilmed skulde
„mange, som var de første, blive de sidste“ (V. 30, 31). Endog
for Herrens Disciple er det altsaa kun en Ting hernede, som er
sikker: Korset. Hisset er det det evige Liv, det er sandt, men kun
for den, som bliver tro indtil Enden. Og hvem er dertil dygtig?
Naar den ene Ting, undertiden af rent jordisk Art, saasom
Gods, Ære, Indflydelse, Familie, kjødelige Lyster og Tanker —
ligesaa ofte af aandelig Art, saasom Vrede, Misundelse, Had, Dorsk-
hed, Anseelse som en god Kristen, ja til og med indre Forfængelighed
over sin Kristendomskraft, — kan hindre og hæfte og fange og for-
dærve et Guds Barns Sjæl, o, hvor maa vi ikke som Disciplene
blive forfærdede og spørge: „hvo kan da blive salig?“ og paany
ydmygen flye til Golgata og overgive os ganske og aldeles i hans
Hænder, — hans Navn være evigt lovet! — for hvem det er
muligt, som er umuligt for os arme Mennesker: At gjøre vor Sjæl
retfærdig for Gud!

Men dersom den retfærdige neppe frelses, hvor vil Syn-
deren og den ugudelige komme frem?

Broder og Søster! Har du med den rige Yngling vendt dig
bort fra Jesus, fordi hans Kors skræmte dig, og fordi han forlangte
den ene Ting af dig, som det var dig umuligt at give op? Hvor
gaar du saa hen? Tænk alvorligt og enfoldigt over dette Spørgs-
maal: Hvor bærer det hen? Og naar du er færdig, naar du med
Gru har skuet ned i den Afgrund, hvor din Tilværelse vil omstiftes
til evig Pine, og du i Angest begynder at skue tilbage til Faderen i
Himmelen og ser en uoverstigelig Mur mellem dig og Faderhjertet,
o, saa se hen til ham, fra hvis tornekronede Pande Blodsstraaberne
rinder, se, han gaar ud i Ørkenen just for at opsøge dig, han venter
ikke indtil du kommer til ham, han søger dig, han staar ved dit
Hjertes Dør, han banker paa, han vil komme ind og hviske dig dette
ene Ord ind i din fortvivlede Sjæl:

„Hvad der er umuligt for Mennesker, det er muligt for Gud.“

Se ham, Frelseren, født af Abrahams Afkom, af en Jomfru,
død, opstanden, himmelfaren! Kan han ikke frelse?







