% Page 143

Sandhedens Aand.

Første Pintsedag.
———

Joh. 14, 15—21. Dersom I elske mig, da holder mine Bud! Og jeg vil bede Faderen, og han skal give eder en anden Talsmand, for at han skal blive hos eder evindelig, Sandhedens Aand, som Verden ikke kan annamme, thi den ser ham ikke og kjender ham ikke; men I kjender ham, thi han bliver hos eder og skal være i eder. Jeg vil ikke forlade eder faderløse; jeg kommer til eder. Endnu en liden Stund, og Verden ser mig ikke mere, men I ser mig; thi jeg lever, og I skulle leve. Paa den Dag skulle I kjende, at jeg er i min Fader, og I i mig, og jeg i eder. Den, som har mine Bud og holder dem, han er den, som elsker mig; men den, som elsker mig, skal elskes af min Fader, og jeg skal elske ham og aabenbare mig for ham.

Jesus er Sandheden og Livet, derfor er Aanden, som han sender, Sandhedens Aand og Livets Aand.

Et Menneskeliv uden Jesus og Jesu Aand er et Liv uden Gud; thi kun Jesus er Mægleren mellem Gud og Mennesker; derfor er det kun ved Jesus vi kan faa Liv og Aand fra Gud.

Derfor er et Menneskeliv uden Jesus et Liv uden Sandhed, et Liv i Løgn. Thi du synes at leve, men du lever ikke i Sandhed. Der er kun Skinet tilbage af det Liv, som Gud gav det Menneske, han havde skabt. Istedetfor Samfundet med Livets evige Kilde, den himmelske Fader, er kommet Hengivelsen til Verden med dens forfængelige Lyst, der brænder med hastig Flamme som en „Ild i Torne“. Hvad er det andet end Bedrag og Løgn, naar Mennesket prøver at mætte sin udødelige Sjæls Hunger og Tørst med Verdens

% Page 144

forkrænkelige Ting. Det er mere stødende end den fortabte Søn, som fyldte sin Bug med Svinemad.

I Løgn lever den, som sænker en udødelig Sjæl ned i Verdens Forkrænkelighed. Derfor vinder han kun Døden derved. Om en liden Stund skilles han fra Verden og Verden fra ham, og evig Hunger og Tørst blir Sjælens Lod, om den i Evighederes Evighed intet andet har end den fortærende Længsel efter de forkrænkelige og sanselige Ting, som ikke mere er at faa.

Derfor, elsker du Verden, saa bedrager du dig selv; thi Verden forgaar med dens Lyst; og naar Verden er borte, hvad har du saa at elske? Det er for dig kun den evige Tomhed, som med Rette kaldes den evige Pine og den evige Død.

Men Jesus er Sandheden og Livet. Og ligesom Sjælen forenes med Verden, naar den elsker Verden, saa er og Kjærligheden til Jesus Veien til at blive delagtig i hans Sandhed og hans Liv.

Elsk Jesus! Du ved jo saa vel, hvorledes det kan ske. Thi han har elsket dig først og har givet sit Liv for dig paa Korset. Han har udbredt sine Arme og Hænder mod dig og sagt: „Kom hid til mig du arme, syndige Menneske, jeg vil give dig Syndernes Forladelse og Hvile for din Sjæl!“ Har du kastet dig i hans Arme og fundet Fred med Gud, saa har du lært at elske ham, som drog dig op af Fortabelsen og gav dig evig Frelse.

Elsk Jesus! Det bestaar i at holde hans Bud; og hans Bud er ikke svære, thi det er at „tro paa hans Navn og elske hverandre, som han bød os.“

Er denne Jesu Kjærlighed i dig, saa er du delagtig i hans Aand, som er Sandhedens Aand og Livets Aand. Den, som elsker Verden, faar Verdens Aand. Den, som elsker Jesus, faar Jesu Aand. Det er den mægtige Sandhedens Aand, som river bort fra vor Sjæl Syndens Bedrag og viser os den Fortabelsens Afgrund, som skjuler sig bag Syndelystens smilende Maske. Det er den Sandhedens Aand, som lader Sjælen se Syndens Rædsel, men og peger paa ham, som er Syndernes Frelser, og som viser os helt frem til Faderens Hjerte og lader os smage evigt Liv af Livets evige Kilde.

Thi dette er Sandheden, den evige, livgivende Sandhed, som Hjertet kun tilegner sig ved Sandhedens Aand, at Jesus er udgangen

% Page 145

fra Faderen og kommen til Verden, og han har forladt Verden igjen og er gaaet til Faderen; han kom med Liv fra Gud til en Menneskeslægt, som havde tabt Guds Liv; han vendte tilbage til Faderen for at føre dem, han frelste, til evig Herlighed. Det gjenvundne og gjenoprettede og gjengivne Guds Billede, det er Guds Sandhed i Jesus Kristus og i os ved Jesu Aand.

Derfor er Sandhedens Aand ogsaa Livets Aand. „Jeg lever, og I skulle leve,“ siger Jesus. Den samme Aand, som er Sandhedens Aand, og som Verden ikke kjender, fordi den lever i Syndens Bedrag, den samme Aand er ogsaa Livets Aand. Thi er Sandheden Guds Billede fornyet i vore Hjerter, saa er dette Livet, at vi blir Guds Børn, naar Faderens Billede præges i vor Sjæl.

Elsk Jesus! og du er delagtig i hans Aand, Sandheden skal lyse ind i dit Hjerte, og Livet skal gjennemtrænge hele dit Væsen. Det gamle er forbigangent, og alt er blevet nyt ved Sandhedens Aand.

Paa den Dag skal du erfare, at Jesus er i Faderen, og du i ham og han i dig. Da har du Samfund i Lyset med Faderen og Sønnen ved den Helligaand. Din Sjæl, som er udgangen fra Gud, har fundet tilbage til ham; og du er salig i Kjærlighedens Samfund med Gud.

Det er din Pintsedag, o Sjæl. Det er som mild og salig Vaar efter lang Vinter. Det er som den klare Morgen efter sort Nat. Det er som yndig Dug over tør Mark, som velgjørende Regn efter Tørke. Salig den, hvis Liv har haft saadan Pintsedag!

Det er Tid, Venner, for os at vaagne og staa op af Søvne, at det kan „kjendes paa os som Lysets Børn, at Natten den er nu omme!“

Vi feirer Pinse, som er Guds Menigheds Fødselstime paa Jorden. Skal det kun være for os et dødt Minde om længst svunden Storhed? O nei, lad os vaagne op, som ret er, og give Aanden Rum i vore Hjerter, hver for sig og alle tilsammen, saa skal Guds Menighed atter vinde Skikkelse iblandt os, Jesu Kristi Legeme atter faa sin Vækst hos os, Jesu Brud atter smykkes for sin himmelske Brudgom.

„Vaagn op, vaagn op, ifør dig din Styrke, Zion; ifør dig dine Pragtklæder, Jerusalem, du hellige Stad! Ryst Støvet af dig, stat

% Page 146

op, sæt dig paa Tronen, Jerusalem! gjør dig løs fra Baandene om din Hals, du Fange, Zions Datter!“

Længe nok har Guds Menigheds Herlighed været fordunklet iblandt os; træd frem igjen i Aandens Styrke og nyt Liv fra Gud! Saa skal der blive ny Pintse paa Jorden og dit Lys skal skinne indtil Verdens Ender!


