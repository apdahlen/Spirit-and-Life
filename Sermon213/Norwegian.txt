% Page 213

En tro Ven i Nød og Død.

Sekstende Søndag efter Trefoldighed.

Joh. 11, 32—45. Da Maria nu kom derhen, hvor Jesus var, og saa ham,
faldt hun ned for hans Fødder og sagde til ham: Herre! Havde du været her,
da var min Broder ikke død. Da Jesus nu saa hende græde og saa de Jøder
græde, som kom med hende, blev han heftig bevæget i Aanden og rystet og sagde:
Hvor har I lagt ham? De sagde til ham: Herre, kom og se. Jesus græd. Da
sagde Jøderne: Se, hvor han elskede ham! Men nogle af dem sagde: Kunde
ikke han, som aabnede den blindes Øine, ogsaa have gjort, at denne ikke var død?
Da blev Jesus atter heftig bevæget og kom til Graven. Men det var en Hule, og
en Sten laa derpaa. Jesus sagde: Tager Stenen bort! Marta, den dødes

% Page 214

Søster, siger til ham: Herre! Han stinker allerede; thi han har ligget fire Dage.
Jesus sagde til hende: Sagde jeg dig ikke, at dersom du kunde tro, skulde du se
Guds Herlighed? Da tog de Stenen bort, hvor den døde var lagt. Men Jesus
opløftede sine Øine og sagde: Fader! Jeg takker dig, at du har hørt mig. Men
jeg vidste, at du altid hører mig; men for Folkets Skyld, som staar omkring, sagde
jeg det, for at de skulde tro, at du har udsendt mig. Og der han havde sagt dette,
raabte han med høi Røst: Lazarus, kom herud! Og den døde kom ud, bunden
med Jordeklæder om sine Fødder og Hænder, og hans Ansigt var ombundet med
en Svededug. Jesus sagde til dem: Løser ham og lader ham gaa! Da troede
mange af de Jøder paa ham, som var komne til Maria og havde seet, hvad
Jesus havde giort.

Fire Ting hører til, for at en Ven skal være en sand, fuldkommen
Ven, til hvem jeg trygt kan sætte min hele Hjertens Tillid. Og
hvem skulde ikke ønske at besidde en saadan? Det første er, at han
virkelig kan føle med, at han helt og fuldt kan forstaa mig i alt mit
Hjertes inderste Trang og Tørv, i Sorg og Glæde, i Nød og Død.
Det andet er, at han elsker mig saa høit, at han er redebon at give
alt, om det var sit Liv, hen for at hjælpe mig og giøre mig glad og
lykkelig. Det tredie er, at han virkelig ogsaa har Magt at giøre,
hvad hans Kjærlighed og trofaste Venskab tilsiger ham at giøre, —
at han med andre Ord ikke alene gjerne vil, men ogsaa kan. Det
fjerde er, at saadant Venskab har sin Grund i den evige og ufor-
anderlige, hos Gud.

Hvor findes vel en saadan Ven blandt Mennesker? Jesus er
en saadan Ven og aabenbarer sig saaledes i vor Tekst.
For manges Bevidsthed er Jesus rykket saa langt bort i Guds
Magts og Evigheds Dybde, at han næsten staar for dem kun som en
Forsoningslære. Hans Personlighed forsvinder i det rent dog-
matiske. Det kan være aldeles ortodoks, men ak, hvilken kold, glæde-
løs, forladt Kristendom! En Kristendom uden Vennen, den person-
lige Ven, Jesus!

Thi en saadan er han for den, som flyr til ham i barnlig Tro-
skyldighed. Dersom han er Guds Søn, saa er han ogsaa Marias
Søn, et Menneske som du og jeg. Han græd over Jerusalem og
med usigelig Smerte saa og forudsagde han den forfærdelige Dom,
som vilde ramme Davids Stad og det udvalgte Folk, ja den ganske
Verden for Gjenstridigheds og Vantros Skyld. Men hans Hjertes
Medfølelse var ikke indskrænket til disse store Verdensbegivenheder.

% Page 215

Han havde Tanke for den enkeltes Nød og Trang i smaa som i store
Ting. Han ynkedes inderlig over Folket, som havde været hos ham
i flere Dage uden at faa Mad; han sørgede for, at de ikke skulde for-
komme paa Veien, og han bespiste dem. Han standsede op, da han saa
den grædende Enke i Nain, ynkedes inderligt over hende og gav hende
Sønnen igjen. Og da han saa Maria græde og dem, som var med
hende, græde over Lazarus’ Død, saa staar der om ham, at han blev
heftig bevæget i Aanden, ja rystet, og at han ogsaa græd.

Jesus græd! En saadan Ven er han; du behøver ikke at undse
dig eller være bange for at gaa til ham med alt, hvad der ligger dig paa
Hjerte; thi han baade vil og kan føle med dig; han kan synge med de
glade og græde med de sørgende. Derfor staar der skrevet om ham
(Heb. 2, 16—18), at han jo ikke tager sig af Engle, men af Abrahams
Afkom, og at han burde blive sine Brødre lig i alle Ting, og eftersom
han har lidt og selv er fristet, kan han komme dem tilhjælp, som fristes.

Men dersom han kan ret inderlig føle med os og forstaa os i
alle vort Hjertes Rørelser, saa er han og rede at give alt sit hen for
at hjælpe os. Det var, hvad han gjorde for Marta og Maria.
„Ingen har større Kjærlighed end den, at en sætter sit Liv til for
sine Venner,“ siger han selv; denne Regel har han fulgt for os alle
paa Korset, der vi var Fiender (Rom. 5, 8), hvor meget hellere giver
han ikke alt for sine Venner!

„Hvor har I lagt ham?“ spurgte han; da havde han alt raa-
dført sig med sin Fader i Himlen (V. 41) og fattet sin Beslutning
om, hvad han vilde gjøre. Han vidste, at Lazarus’ Opvækkelse
vilde være ligesom den sidste Draabe i det Forbitrelsens og For-
argelsens Bæger, som ved hans Ord og Gjerning var bleven Jøder-
nes Ledere iskjænket. De vilde beslutte hans Død, og Ypperste-
præsten Kaifas skulde endog smykke deres Udaad med hyklet Gud-
frygtigheds Skin (V. 51). Men intet kunde holde Jesus tilbage fra
at hjælpe sine Venner i deres Sorg og Nød. Hans Hjerte var fuldt;
og idet han fulgte med til Graven, græd han, ikke alene over Synden
og dens smertefulde Følger: Død og Sorg; men ogsaa af sand, inder-
lig Medfølelse med de sørgende, som han derfor ogsaa vilde hjælpe.

Der var dengang som nu mangehaande Forundringer over
dette, som Hovmod og Visdom ofte kalder Svaghed, at Jesus græd.
„Se, hvor han elskede ham,“ sagde nogle. Det tyktes dem vel under-
ligt, at den store Profet, der havde vakt Opsigt og tildels Røre over

% Page 216

hele Landet, kunde befatte sig med saa smaa Ting og i den Grad
lade sig henrive af sine personlige Følelser.

„Kunde ikke han, som aabnede den blindes Øine, ogsaa have
giort, at denne ikke var død?“ spurgte andre.

Det var de samme, som, da de havde bragt ham paa Korset,
raabte: „Andre har han hjulpet, sig selv kan han ikke hjelpe; lad
ham stige ned af Korset, saa skal vi tro.“

Det er Vantroens og Hjerteløshedens Tale, som ikke kan for-
staa, at naar en har Magt, han ikke skulde bruge den til sin egen
Fordel. Kjærligheden er dem en skjult og ukjendt Ting. At
Jesus havde Magt til at helbrede Sygdomme og opvække døde,
og ikke skulde benytte den til at spare sig selv for Sorg og Lidelse,
var dem fuldkommen ufatteligt. At Guds egen Søn blev Menneske
og døde Forsmadelsens Død for Syndere, er den Dag idag Van-
troen ufatteligt og forargeligt.

Men sin Magt brugte Jesus dengang som nu til at lindre og
læge deres Sorg, som tillidsfuldt henvendte sig til ham. Han gjorde
langt mere, end de turde bede om eller forstaa. Saadan Ven er han.
„Herre, havde du været her før, var min Broder ikke død,“ og, „han
stinker allerede, han har alt ligget fire Dage i Graven,“ saaledes
talte de to Søstre til Vennen. Hans Kjærlighed og Magt var
større end baade deres Tillid og Frygt. Tro kun, Maria; frygt
ikke, Marta! og du skal se Guds Herlighed. Saaledes gik han til
Graven og raabte: „Lazarus, kom ud!“ og han kom ud. Søstrene
fik Broderen igjen, og deres Hjertesaar var lægt. Jesu Kjærlighed
havde gjort det altsammen. En saadan Ven er han.

Men han gjorde det ikke uden Faderens Vilje. Hans Kjær-
lighed var, som al sand Kjærlighed, guddommelig. Den har sin
Kilde og Rettesnor i Gud. Denne samme Jesus, der siger om sig
selv: „Mig er given al Magt i Himlen og paa Jorden,“ han
gaar som en lydig Søn til Faderen, beder ham om alt og gjør intet
uden hans Vilje. „Fader, jeg takker dig, at du har hørt mig,“ ud-
raabte han, før han traadte til Graven og opvakte den døde. Magt og
Hovmod, de følges somoftest ad hos Menneskene. Almagt og Ydmyg-
hed, de gaar Side om Side hos Menneskens Søn og danner den
levende Grundvold for hans Kjærlighed. En saadan Ven er Jesus.

Søger du efter en saadan Ven? O, her er han ved dit Hjertes
Dør; han banker paa og spørger, om han maa faa komme ind og

% Page 217

være for dig, hvad han var for Marta og Maria. Har du fundet
ham, o, saa hold fast ved ham i Liv og Død og frygt intet.
Naar Sorg og Sygdom og Nød, alle Syndens smertefulde Føl-
ger, gaar som Vandflod over din Sjæl, — du har en fuldtro Ven;
hold dig nær til ham, tal med ham barnligt og fortroligt, klag al
din Nød for ham, anse ingen Ting for ringe at bringe frem for ham,
han baade kan og vil hjælpe langt, langt over, hvad du endog turde
bede om eller forstaa; kom som Marta med alle dine Tanker og alle
dine Tvil, kom som Maria med alt dit Hjertes Enfold og Trosind,
han skal lindre din Sorg og læge din Sjæl og i de dødes Opstan-
delse give dig en evig og uforvisnelig Glæde og Salighed.

Maria, Marta, tror du dette?

„Jeg ved en Ven, som til mig smiler,
Naar jeg er stedt i Sorg og Nød;
Han sviger ei, i Liv og Død,
I Stormen ved hans Bryst jeg hviler.
En Ven, saa mægtig og saa skjøn,
Den deiligste af Adams Kjøn,
En Ven, som aldrig sviger.“














