% Page 238

Hvo som har Øren at høre med, han høre.

Toogtyvende Søndag efter Trefoldighed.

—

Mark. 4, 21—25. Og han sagde til dem: Kommer Lyset ind, for at det
skal sættes under Skjæppen eller under Bænken? Mon ikke, for at det skal sættes
paa Lysestagen? Thi intet er skjult, som jo skal aabenbares, ei heller er noget
skeet for at blive lønligt, men for at det skal komme for Lyset. Dersom nogen har
Øren at høre med, han høre! Og han sagde til dem: Agter paa, hvad I hører!
Med hvad Maal I maaler, skal eder maales, og eder, som hører, skal der gives end
mere. Thi hvo, som har, ham skal gives, og hvo, som ikke har, ham skal endog
det, han har, fratages.

At høre saavel som at tale er to almindelige og derfor tilsyneladende
ubemærkelige Funktioner af to naturlige menneskelige Sanseorganer.
Ikke desto mindre er de begge saa vigtige, at ikke alene Liv
og Død i rent naturlig Forstand ofte afhænger deraf, men at ogsaa
evigt Liv og evig Død beror paa Ordet og den rette Hørelse deraf.
Thi der er gjensidig Forbindelse mellem de to.

Ligesom det om Ordet hedder, at det er et tveægget Sværd,
som aabenbarer Hjærternes hemmelige Raad, og at det for nogle bliver
en Dødens Lugt til Død, for andre en Livsens Lugt til Liv, saa
hedder det om Hørelsen: „Troen kommer af at høre, men at høre sker
ved Guds Ord“ (Rom. 10, 17). Derfor siger Herren i vor Tekst:
„Agter paa, hvad I hører!“ Og paa et andet Sted:
„Ser derfor til, hvorledes I hører!“ (Luk. 8, 18).

Et Menneskes Frelse afhænger virkelig af, hvad han hører
og hvorledes han hører.

Det er umuligt for den, som har Hørelse, at undgaa at høre,
hvad der tales og ytres rundt omkring ham. Men det varer heller

% Page 239

ikke længe, før han begynder at gøre Forskel og at foretrække at
høre et fremfor et andet.

De gamle sagde: „Sig mig, hvem du omgaaes, og jeg skal
sige dig, hvem du er.“ Man kunde ligesaa godt omskrive det:
„Sig mig, hvad du lister at høre, og jeg skal sige dig, hvem du er.“

Somme synes om at komme der, hvor de hører aandløst og
letfærdigt Snak, som en Hund vilde skamme sig over, om det var
skrevet af og blev oplæst igjen. De gjør det for Tidsfordriv,
siger de, og føier gjerne nogen Slags Drift eller Spil til.

Andre foretrækker et gemytligt Lag, hvor de kan faa høre
Sladder og ond Omtale og Bagvaskelse af Medmennesker og indsuger
saadan Tale som den lifligste Drik.

Eller de møder sammen med dem, som lader raadden Snak
udgaa af deres Mund tilligemed gjækkelig og letfærdig Skjæmt,
usedelige Sange, Eder og Bespottelser, og deres Sjæl gjennemsyres
af Edder og Gift fra Helvede.

Nogle gaar meget højere. De sætter kun Pris paa at høre høie
Emner drøftede, Videnskab, Musik, Kunst, Digt og alt saadant,
hvortil der behøves saa kostbar Uddannelse, at kun nogle faa kan
haabe at naa ind i det anseede Selskab. De finder i samme Forhold
sin Lyst og Glæde deri.

…al denne forskjellige Slags Hørelse har sin særegne og
afgjørende Indflydelse paa Menneskets Sjælstilstand; men intet
deraf bringer Fred. Og ihvor meget nogen trøster sig til at være
kristen, uagtet han har sin Lyst i at lade Øret til en eller flere af de
ovenmeldte Høremåder, og tror at kunne gjøre det uskaadt, bedrager
han sig selv. Ingen kan unddrage sig Indflydelsen af det, som
han lytter til med Lyst og Glæde; den daglige Erfaring overbeviser
os derom.

Der er kun ét, som det gjør Sjælen virkelig godt at høre, det
er det, som der hverken trænges Kunst eller Videnskab til at fatte,
som ei heller behøver at skjule sig „under Bænk eller Skjeppe,“ det
er det, der som Lys paa en Stage og Stad paa et Bjerg skinner
baade for al Verden og for hvert enkelt Menneske med saadan
Himmelkraft, at det trænger ind i Sjælens inderste Dyb og aabenbarer
alt, hvad der er lønligt: de hemmeligste Raad og Tanker, Syndens
hele Væsen og Vederstyggelighed; det er det, der lyder snart som
Domsbasun om Tiden, som aldrig slukkes, og Ormen som aldrig dør,

% Page 240

snart som en stille, kjærlige Himmerøst: „Om en Moder glemmer
sit diende Barn, har jeg ikke glemt dig!“ — det er det, hvormed
den tornekrønede og himmelfarne Frelser selv betegnes: Ordet,
Guds Ord.

„Hører Herrens Ord, I Sodomas Fyrster,“ raaber Profeten,
„hører paa min Røst, og jeg vil være eder en Gud, og I skulle
være mig et Folk.“ „Dine Ord blev fundne af mig,“ siger Jere-
mias, „og jeg aad dem, og dine Ord var mig til Fryd og til mit
Hjertes Glæde.“

„Land, Land, Land, hør Herrens Ord!“
Ven, du har Øren; hører du Guds Ord? O, da er du salig,
om du gjør derefter, det vil sige, om du hører ret.
Thi, siger Herren, „ser til, hvorledes I hører.“
Ordet vender ikke tomt tilbage. Der, hvor Evangeliet høres,
virker det enten Liv og Salighed eller Dom og Død; det er, — som
det heder om Guds Søn, — sat mange i Israel til Fald og til
Opreisning og til et Tegn, som modsiges. Den, som hører Ordet
og gjør derefter, bygger sit Hus paa en Klippe; men den, som ikke
gjør derefter, sætter sit Hus paa Sand, og dets Fald vil blive stort.

Et stort og helligt Ansvar hviler derfor paa hver den, som
hører Guds Ord, og hvem denne Livsens dyrebare Skat saaledes
blir betroet.

Til Israel siger Herren: „Lige fra den Dag, eders Fædre
drog ud af Ægyptens Land, indtil denne Dag, sendte jeg til eder
alle mine Tjenere, Profeterne, daglig, tidlig og idelig. Men de
hørte ikke paa mig, og bøjede ikke sit Øre til; de forhærdede sin
Nakke, de handlede værre end deres Fædre. Men derfor vil jeg
bortkaste eder fra mit Ansigt, saaledes som jeg har bortkastet eders
Brødre, al Efraims Sæd.“

Lyder ikke det samme Ord og den samme Dom endnu til os?
„Med hvad Maal I maaler, skal eder maales igjen, og eder,
som hører, skal der gives end mere, — men den, som ikke har,
skal endog det fratages, som han har.“

I dette Ord af vor Text formaner Herren til Varsomhed i
Omgangen med Guds Ord, og til at holde sig nærmere til at høre
end en Daare til at gjøre Offer.

Dersom du med Bøn og Raab om Aandens Velsignelse, med
et hungrende og tørstigt Hjerte gaar til Guds Ords Hørelse eller

% Page 241

Læsning, saa du synes, du gjerne kunde sluge det hele for at mætte
din Sjæl, saa skal Herren give dig efter dit Suk og din Lyst, „en
god skuddet, funget og overflødig Maade i dit Skjød.“ „I Glæde
skulle I drage ud og i Fred skulle I føres frem; Bjergene og Høiene
skulle udbryde i Fryderaab for dit Ansigt og alle Markens Træer
skulle klappe i Hænder“ (Es. 55, 12).

Men gaar du til Ordet med Ligegyldighed, med den hovmodige
Tanke, at du selv kan mestre det, uden Hunger og Tørst, for Stifs
eller Skins Skyld, saa vil dit Hjerte for hver Gang blive tommere
og tommere, feigere og feigere, saa Ordene springer tilbage fra din
Sjæl som en Kugle kastet mod en Væg, indtil du bliver haard som
Sten, og Dommen kommer uforvarende over dig som over Israel.
Da er det frataget dig endog det, du havde.

Og nu, Ven, hvor ofte har du været i Guds Hus, hvor ofte
har du lyttet til hans Ord om Synd og Naade, om Død og Liv,
hvor kjærlig har ikke Herren kaldt paa dig, hvor varligt og alvor-
ligt har ikke Faderen draget dig Gang paa Gang, og hvorledes
hører du? Er det med Lyst og Længsel, er Ordene dig sødere end
Honning og Honningkage, øser du Vand med Glæde af Livsens
Kilder, eller er du træg og dorsk, er det kun modstræbende eller
vanemæssigt du annammer Frelserens Budskab, er det dig en Let-
te, naar Ordets Forkyndelse er forbi, iler du med dobbelt Lyst til din
Avis, din Nabos Snak eller til dine Bøger og Spekulationer?

Broder og Søster! Kommer du ihu, at Herren har talt til dig
daglig, tidlig og idelig, at Timeglasset snart er udrundet, at
du har Ansvar for alle de Ord, Gud har talt til dig forgjæves, —
at du er ifærd med at blive forhærdet og at derefter er Dommen?

„Hvo som har Øren at høre med, han høre!“

