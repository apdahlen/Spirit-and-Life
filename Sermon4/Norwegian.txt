% Page 4

Guds Rige kommer.

Anden Søndag i Advent.

Luk. 17, 20—30. Men da han blev spurgt af Farisæerne: Naar kommer Guds Rige? svarede han dem og sagde: Guds Rige kommer ikke saaledes, at man kan pege derpaa. De skulle ikke heller sige: Se her, eller se der! Thi se, Guds Rige er inden i eder. Men han sagde til Disciplene: De Dage skulle komme, da I skulle begjere at se en af Menneskens Søns Dage, og I skulle ikke se den. Og de skulle sige til eder: Se her, eller se der! Gaar ikke hen, og følger ikke heller! Thi ligesom Lynet, der lyner fra den ene Egn under Himmelen, skinner til den anden Egn under Himmelen, saaledes skal Menneskens Søn være paa sin Dag. Men først bør han lide meget og forkydes af denne Slægt. Og som det skede i Noaks Dage, saaledes skal det og ske i Menneskens Søns Dage; de aad, drak, tog tilegte, blev bortgiftede, indtil den Dag, da Noah gik ind i Arken, og Syndfloden kom og ødelagde alle. Ligeviis ogsaa, som det skede i Lots Dage — de aad, drak, kjøbte, solgte, plantede, byggede, men paa den Dag, da Lot gik ud af Sodoma, regnede Ild og Svovl af Himmelen og ødelagde dem alle, — saaledes skal det ske paa den Dag, paa hvilken Menneskens Søn aabenbares.

Der er faa Ting, som i den Grad misforstaaes og i den Grad fyldes med fremmedartet og kjødeligt Indhold efter Menneskenes egne syndige Begjærligheder, som dette Ord: Guds Rige.

Paven tilrev sig baade den aandelige og den verdslige Magt over hele Europa og kaldte det „Guds Rige“. Mormonnerne i vore


% Page 5

Dage har grundet et Samfund, hvor udvortes Magt, Guds Ord og sanselig Lyst er paa det skammeligste sammenblandet, og de undser sig ikke ved at kalde det Guds Rige. Den enkelte jager ofte efter Ære og Magt ved Ordets og Menighedens Midler, og søger dog at indbilde baade sig selv og andre, at han gjør det for Guds Rige.

Intet Under om Farisæerne ogsaa havde sit Begreb om „Guds Rige“. Derved mente de et paa en Gang aandeligt og udvortes Rige i Lighed med Davids, kun meget større baade i Udstrækning og Magt og Herlighed, et Rige saaledes som Pavekirken senere har forsøgt at realisere det, et Verdensrige, hvor Jøderne vilde sidde paa Herretronene med alle Folkeslag under sine Fødder, og dette Rige, mente de, vilde komme fuldt færdigt med Messias.

Selvfølgelig var ikke Jesus, trods hans livsalige Ord og hans guddommelige Undere, meget efter Farisæernes Hoved, naar der i hans simple, fattige Ydre dog intet var, som lovede dem udvortes Herlighed og Magt, snarere det modsatte, Forhaanelse og Trængsler. Var han Messias, saa var de jo skuffede i sine, som de mente, paa Guds Ord grundede Forventninger om en Konge paa Davids Trone; de vilde derfor hellere i ham se en Bedrager og Forhaaner af Israels berettigede Haab.

Med saadan kjødelig Opfatning af „Guds Rige“ kom de til ham og spurgte ham: „Naar kommer det?“

Han vidste vel, at hans egne Disciple dengang som den Dag idag kun er altfor tilbøielige til mer eller mindre at dele Farisæernes kjødelige Forventninger med Hensyn til Guds Riges Aabenbarelse i Verden, og han henvendte derfor sit Svar dels til Farisæerne, dels til sine egne Disciple. Vi vil betragte dem begge tilsammen.

I to Henseender, vil han sige — og han taler ikke alene til dem, men ogsaa til os — har I misforstaaet og vendt op og ned paa Guds Riges Begreb. For det første har I glemt, at det er aandelig, og at dets udvortes Aabenbarelse i Verden ikke er i Herlighed, men i Ringhed. Dernæst, at det vistnok ogsaa engang skal aabenbares i udvortes Majestæt og Herlighed, men at det da ikke bliver til Herredømme i Verden, men til Dom over Verden. Det er at betænke.

„Guds Rige,“ siger han, „kommer ikke saa, at man kan pege derpaa.“ Det Ord, som staar i Grundteksten og ikke let med et tilsvarende Ord kan gjengives, betegner, at Guds Rige, i dets rette Betydning, ikke har saadanne udvortes Grændsemærker med Hensyn til


# Page 6

udstrækning eller Væsen, at man enten med det sanselige Øie eller den kjødelige Forstand kan kjende dem, pege paa dem for andre og sige: „hertil gaar Guds Rige og ikke længer; af denne udvortes Ting afhænger den rette Kristendom og ikke af noget andet.“

Saa lidt som Omskjærelsen, trods Jødernes urigtige Tro derpaa, satte nogen virkelig Grændse mellem dem, som tilhørte Guds Rige, og dem, som var udenfor, lige lidt kan nogen med Rette sige: „alle, som bor i et kristent Land, tilhører Guds Rige, eller, alle, som tilhører Menigheden, er i Guds Rige, eller, alle, som er enige med os, tilhører Guds Rige.“ Thi Guds Rige har ikke saadanne udvortes, synlige eller sanselige Grændser; det er tvertimod noget inden i os, noget aandeligt, et Livsforhold mellem hver enkelt Sjæl og den levende Gud formedelst Frelseren, Jesus Kristus, et Forhold, der efter sit evige Væsen er i Strid og Modsætning til alt, som er sanseligt og forkrænkeligt. Derfor er Guds Rige i denne Forstand, saa haardt det end er for Kjød og Blod at erkjende og ihvor gjerne vi vil slippe derpaa ved at gaa paa Akkord med Verden, dog altid i Trængsler, Forfølgelser og Ringhed. Og forsaavidt Guds Rige, eftersom det er paa Jorden, dog ogsaa maa fremtræde i en jordisk Form, med udvortes Organisationer, Bygninger og deslige, saa er alt dette dog kun det tilfældige og forgjængelige, der, ligesom det menneskelige Legeme selv, vil tilintetgjøres, medens det, som er „inden i“, Aandens Kraft i Ordet og Sakramenterne, Livet og Samfundet i Sønnen og Faderen, først da vil skinne i sin fulde himmelske Glans, naar alt det forkrænkelige og udvortes er afført.

Men netop paa Grund af denne Modsætning mellem Guds Riges aandelige Væsen og alt hvad der er jordisk og forkrænkeligt, paa Grund af Trængslerne og den uafbrudte Strid og Forfølgelse, som Guds Rige er udsat for, er der ogsaa i alle Guds Børn et uafladeligt Suk efter at faa se Kristus igjen legemlig og herliggjort med majestætlig Magt i sin Haand til at nedslå Fienderne og oprette sit Herligheds Rige her paa Jorden.

„Vogter eder for disse Røster og saadanne Fristelser i og udenom eder,“ vil Herren sige, og han siger det særskilt til sine Disciple, „vogter eder derfor, og naar nogen peger paa Kristus her og der, saa gaar ikke ud! thi Guds Rige er altid hernede paa Jorden „noget inden i eder“; det kan aldrig peges paa, saaledes som et jordisk Rige med Magt og Herlighed. Vogter eder derfor; thi det er „Farisæernes Surdeig“.

% Page 7

Guds Rige maa altid være i Ringhed, og som Kristus først maatte lide meget og forkastes, saa maa og hans Legeme, som er Menigheden, Guds Rige paa Jorden, lide først og forkastes, og saa kommer Herligheden, saa kommer Jesus, Tømmermandssønnen af Nazaret, i sin fulde guddommelige Majestæt og Magt.

„Ja,“ vil han sige til Farisæerne, „Guds Rige, saaledes som I forventer det, vil og i sin Tid komme, men ve eder! naar det kommer.“ Herren tøver ikke, vil han sige til Disciplene, med at komme; han kommer i sin Tid, men vær rede, naar han kommer! — Kom Lots Hustru ihu. Thi naar Kristus aabenbares i sin Herlighed med Englenes Hærskarer omkring, da kommer han i Skyerne til Dom.

Til Dom.

Hastigt som Lynet, der glimter fra den ene Ende af Jorden til den anden, og forskrækkeligt.

Uformodet og uventet kommer han med sit Rige, naar den store Menneskehed, som i Noaks og Lots Dage, er nedsunken i aandelig Søvn og uforstyrret Nydelse af alle Jordelivets Goder, — naar Kjærligheden er bleven kold og Troen falmet paa Jorden, — naar der raabes Fred, Fred! og Menneskene glæder og speiler sig i det Guds Rige, som de med Farisæernes Sind selv har opbygget ved jordisk Magt og Kraft, da staar Menneskens Søn der uforvarende som Løven over den sovende, og den Menneskehed, som just aad og drak og frydede sig i sin Sanselighed, ligger med en Gang paa sine Knæ under Veeklager og usigelig Angst og skjuler sine Ansigter for ikke at se Menneskens Søn.

% Page 

Saa, I Farisæere og I letsindige Disciple, som saa gjerne vil borttage Korset og tjene baade Gud og Mammon, Guds Rige kommer, og det kommer snart.

Men er I ogsaa rede at modtage det?

Har I kommet Lots Hustru ihu?



