% Page 55

Sæden, som voxer.

Femte Søndag efter Hellig Tre-Kongers Dag.
—

Mark. 4, 26—29. Og han sagde: Med Guds Rige har det sig saaledes,
som naar et Menneske kaster Sæden i Jorden og sover og staar op Nat og Dag, og
Sæden voxer og bliver høj, uden at han selv ved det. Thi af sig selv bærer Jor-
den Frugt, først Græs, derefter Ax, derefter fuldkomment Korn i Axet! Men
naar Frugten bliver moden, stikker han strax Seglen hen, fordi Høsten er
forhaanden.

Der er tre Ting, som trænger sig ind paa et Hjertes Opmærk-
somhed af denne Jesu Lignelse om Guds Rige:

1) At Sæden, det vil sige Guds Liv i os, voxer og maa voxe;

2) At Kraften til denne Væxt ikke er vor egen Kraft, og

3) At denne Væxt har en Afslutning og et Endemaal.

Dette er Sandheder, der rører ved selve Gudslivets Grund-
vold og uden hvis inderlige og daglige Erkjendelse og Tilegnelse
Livet baade hos den enkelte og i Menigheden vil henvisne og dø.
Thi som det heder: „Hvo, som ikke er med, er imod, og hvo,
som ikke samler, han adspreder,“ saa er det og sandt, at det, som ikke
voxer, det visner, og den, som ikke gaar fremad i Naaden og Troen,
den gaar tilbage og falder fra.

Sæden, som Herren taler om, er Liv formedelst Guds Ord.
„I er gjenfødte,“ siger Peter, „ikke ved forkrænkelig, men ved ufor-
krænkelig Sæd, ved Guds Ord, som lever og bliver evindelig.“
Troen er derfor ikke en forstandsmæssig Erkjendelse, der lader
Hjertet uberørt, heller ikke en moralsk Stræben efter at leve udvortes
anstændigt og gudfrygtigt, — Troen er en himmelsk Sæd, et nyt
Liv skabt af Guds Aand i et frelseshungrigt Menneskehjerte, som
Herren selv siger: „Uden at I bliver født paany, kunne I hverken
se Guds Rige, ei heller indkomme i Guds Rige; thi hvad der er født
af Kjødet er Kjød og kun hvad der er født af Aanden er Aand,“ og
„saamange, som tro paa ham, har han givet Magt at blive Guds
Børn, hvilke ikke er fødte af Blod, ei heller af Kjøds Vilje, ei heller
af Mands Vilje, men af Gud.“

Dersom Hvedekornet, som lægges i Jorden, ikke efter nogen
Tids Forløb kommer op, er det fordi det var dødt, uden Spirekraft.

% Page 56

Men er det en levende Sæd, saa bliver det nok ogsaa liggende nogle
Dage usynligt i Jorden, men det arbeider der rundt omkring sig,
assimilerer Jordens Stoffer med sig og stikker snart op af Jorden,
trods alle Hindringer, som en frisk, grøn Spire, der stikker, omend
ikke altid hurtig, efterhaanden frembringer Græs, Ax og fuldkom-
ment Korn og lover Sædemanden Frugt og Glæde.

Saaledes er det med Troens Sæd i et Menneskehjerte. Den
kan nok for en Tid synes skjult for andre Menneskers Blik, men ikke
for bestandigt; ellers er den død og unyttig. Er den af rette Slags,
— er den født af Gud, saa vil den i sin Tid, enten du forstaar det
eller ikke, virke kraftigt omkring sig i de skjulte Menneskekræfter,
hellige dem, gjennemsprænge dem med sit Guddomsliv, og endelig,
og ikke om altfor længe, bryde frem, trods Kjødets og Verdens Modstræben, som
en deilig frisk Guds Plantning, saa at alle kan se og kjende, at her
er skeet noget nyt og guddommeligt, et stort Guds Under. Den som
stjal, den som drak, den som søgte al sin Glæde i Verden og spottede
Gud og hans Evangelium gjør det ikke længere; den som var hov-
modig, egenkjærlig, hadefuld, bagtalende, gjerrig, er det ikke mere;
men elsker Menneskene og priser Gud i Ord og i Gjerning. Er det
saaledes med dig, o Sjel?

Og dog er det ikke nok. Sol og Tørke kan komme, og Spiren
visne, og det er værre end om den aldrig havde været plantet. Der-
som Planten ikke sætter Blade og Ax, kan den ikke bære fuld-
moden Frugt.

Saaledes maa et Gudsliv i Menneskehjerter voxe og gaa
fremad, om det ikke skal henvisne og dø. Her er det Guds Ord inde-
holder saamange indtrængende Formaninger, ikke alene om at tage
Guds fulde Rustning paa, kjæmpe og stride mod Fienderne, forsage
og lide med Kristus, men fremfor alt at fyldes med Kristi Kjærlighed
og øve den mere og mere, saa at Menneskene kan se eders gode Gjer-
ninger og prise eders Fader, som er i Himlene. Det er her Guds
Børn ofte er lunkne og ligegyldige, idet de trøste paa salige
Erindringer fra den første Vækkelses- og Barnetid, og glemmer at
anvende al Flid paa at lade komme for Dagen i Troens Kraft, men
i Kraften Kundskab og Afholdenhed og Taalmodighed og Gudfryg-
tighed og Broderkjærlighed og som Kronen paa det hele Kjærlighed
til alle, og have disse Ting i rigeligt Maal og ikke forblive uvirk-
somme eller ufrugtbare i vor Herres Jesu Kristi Erkjendelse og til-

% Page 57

lufte Sindene og glemme Renselsen fra de forrige Synder og derigjen-
nem befæste baade sit Kald og sin Udvælgelse og bevares fra at falde
(2 Pet. 1). En Tro, virksom i Kjærlighed, er det Gud kræver af
os, saa at vi forbarmer os over de fattige, de lidende, de hjælpeløse,
ikke i Ord, men i Gjerning, ligesom Kristus har forbarmet sig over
os, ikke ved høie og herlige Taler, men ved at give sit Liv hen for os;
saaledes er og vi pligtige at give vort Liv for Brødrene, om ikke vor
Tro skal dø fordi den ikke har Gjerninger (Jak. 2).

Dette er Væxten, som maa til, Ven, om du ikke skal blive
ufrugtbar og udkastet som en tør Gren. Men ak, siger du, hvorledes
skal jeg, saa skrøbelig og magtesløs, kunne gjøre disse Ting, og dersom
Gud kræver dette af mig, hvor kan da blive salig?

Ak, siger jeg, hvor ofte søger vi ikke at snige os bort fra Guds
hellige Krav ved allehaande tomme Undskyldninger om vor Svaghed
og store Syndefuldhed og Skrøbelighed!

Mente du det altid oprigtigt, saa vilde du sige med Paulus:
„Da, naar jeg er skrøbelig, da er jeg stærk.“ Din Afmagt til at
voxe kommer deraf, at du søger Kraften dertil hos dig selv istedet-
for hos ham, som fødte det i dig, som ikke kan synde, han, som lagde
Sæden ned i dig, saa at du fik dit Liv skjult med Kristus i Gud og
blev delagtiggjort i det evige Livs guddommelige Kræfter, som gaves
dig ufortjent, uden Penge eller Betaling, for Jesu Kristi Skyld
alene, og som derfor kaldes Naade.

Det er Kraften, som bringer Guds Liv i et Menneskehjerte til at
voxe og bære Frugt, og det alene er Kraften. Gaar du daglig i
barnlig Tro til Naadens Kilder, til Siloas, Korsets stille rindende
Strømme, saa skal du blive som „et Træ, plantet ved Vandbække,
som giver Frugt i sin Tid, og hvis Blade ikke visner,“ og til alt, hvad
du gjør, skal du have Lykke, fordi det er gjort i Gud. Det er Gud,
som virker i os baade at ville og at udrette efter sit Velbehag, og
dersom jeg glemmer alt, hvad der ligger bag mig, og udtømt for alt
mit eget lader denne Naadens Kraft virke formedelst Guds Hellig-
aand i mit Hjerte, da kan ogsaa du, hvor ringe og uanseet du er
blandt Menneskene, bekjende med Paulus: „Jeg formaar alt i
Kristus, som gjør mig stærk.“

Dersom der da ikke er noget Fremskridt eller Væxt i dit Guds-
liv, et inderligere Samliv med Gud i Bøn og Ordets Erkjendelse, en
kraftigere Vilje til Forsagelse af dit eget og til at bekjende Jesus

% Page 58

i Ord og Gjerning, hvor langsomt det end maatte gaa, saa maa du
søge Grunden ikke i Guds Mangel paa Kjærlighed og Langmodighed,
men i din egen Uvillighed til at give hans Naades Kraft Rum i dit
Hjerte; der er Fare for, at du lunkner af, bliver træt i Kampen eller at
du finder den mindre nødvendig, bliver ligegyldig om at vaage eller
falder i aandelig Hovmod og kjødelig Selvtillid. Thi Herren vil
ikke alene begynde, men ogsaa fuldende, Herren bliver hverken træt
eller mødig i sin Naadesgjerning, og naar din Synd er bleven
overflødig, saa er dog Naaden des overflødigere.

Derfor, naar dette hænder dig, at der bliver Stilstand eller Træg-
hed i din aandelige Væxt, da se først ind i dig selv og prøv om du
staar i Troen, dernæst op mod Himlen og det Maal, som der er sat
dig: at bære Frugt til Indhøstning i sin Tid.

Thi Gud har ogsaa givet hvert enkelt Menneske et vist Tidsrum
— efter sin egen Tidsregning (2 Pet. 38) — en Naadestid, hvori
han meddeler den Naade, som han har bestemt, og hvorefter han
kræver den Frugt, som hans Naadeskraft efter hver enkelts tildelte
Maal kan og skal frembringe. Saa kommer Regnskabsdagen, da
det skal vederfares os, som det er skeet ved vore Legemer enten godt
eller ondt, for dem, der bliver bestandige i Troen, en evig Salighed,
for dem, der har forspildt Naaden, evig Fortabelse: „Naar Frugten
bliver moden, stikker han strax Segden hen, thi Høsten er forhaanden.“

Derfor siger Paulus til Timotheus (2 Tim. 4, 5): „Vær aar-
vaagen i alle Ting, lid ondt — — fuldbyrd din Tjeneste,“ og læg-
ger til for sit eget Vedkommende: „Jeg ofres allerede, og min
Bortgangs Tid er forhaanden; jeg har stridt den gode Strid og fuld-
kommet Løbet, — og Retfærdighedens Krone er henlagt for mig,
dog ikke for mig alene, men for alle, som har elsket Herrens Aaben-
barelser.“ Og paa et andet Sted siger han, at han agter intet
og holder ikke engang sit Liv dyrebart for at kunne fuldkomme
Løbet med Glæde, det Løb, han sammenligner med det afstukne Rum,
der skal tilbagelægges paa en Væddeløbsbane, og hvor kun den faar
Klenodiet, som kommer tilende dermed.

Dette er noget for hver en af os og til hver Dag at betænke:

Begyndt er ikke endt,
Det skal du vide,
Som har din Jesus kjendt;
Bliv ved at stride.

% Page 59

Gud vil kræve en Sjæl af os og har sat en Tidsgrændse, da
Regnskabet maa opgjøres, stundom hastigt som den rige Bondes, —
inat skal du dø! — stundom noget forlænget, — spar Træet endnu
et Aar! — men altid menneskelig talt kort, idag, og for den store
Mængde af Mennesker uventet. Herren vil kræve Frugt, — nøgne
klædte, hungrige mættede, elendige husvalede — paa det at han kan
sige til dig, ydmyg og oprigtig som den er, der frelses, fordi han ved
det er alt af Naade: „Se, det har du gjort mod mig, thi du har
gjort det mod den ringeste af mine smaa.“

O, Venner, lad os aldrig tabe dette hellige og salige Maal
afsigte; det haster mod Enden, og der er ingen Tid at spilde. Lad da
Guds Naades Kraft formedelst en barnlig Tro ret faa et stort Rum
i vore Hjerter; lad os daglig grundig ransage os selv og se, om vi
har Olie paa vore Lamper — at vi ikke, naar Dagen kommer, med
Skam skal blive staaende udenfor. Thi dersom den retfærdige, den
af Naade retfærdiggjorte, kun vanskeligt frelses, hvorledes skal den
ugudelige, den lunkne, den dorske, den frafaldne komme frem?
