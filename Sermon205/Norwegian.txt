% Page 205

Hos Gud er ingen Persons Anseelse.

Fjortende Søndag efter Trefoldighed.

—

Luk. 4, 23—30. Og han sagde til dem: I ville vist sige dette Ordprog til mig: Læge, læg dig selv! Saa store Ting, som vi har hørt at være skeede i Kapernaum, gjør du ogsaa her i dit Fædreland! Men han sagde: Sandelig siger jeg eder, at ingen Profet er vel antagen i sit Fædreland. Men i Sandhed siger jeg eder: Der var mange Enker i Israel i Elias’ Dage, da Himmelen var lukket i tre Aar og seks Maaneder, den Gang, der var en stor Hunger i det hele Land, og til ingen af dem blev Elias sendt, uden til Sarepta ved Sidon, til en Enkekvinde. Og der var mange spedalske i Israel i Profeten Elisa’s Tid, og ingen af dem blev renset, uden Syreren Naaman. Og alle, som var i Synagogen, blev fulde af Vrede, der de hørte dette. Og de stod op og stødte ham ud af Staden og førte ham op paa det høieste af det Bjerg, hvorpaa deres Stad var bygget, for at styrte ham ned. Men han gik igjennem midt iblandt dem og drog bort.

„Der er ingen Persons Anseelse hos Gud“ (Rom. 2, 11), det er den store Sandhed, Paulus udtaler og opretholder, naar han i Modsætning til Jødernes Krav paa Frelse i Kraft af deres mange

% Page 206

Fortrin forkynder, at et Menneske frelses ved Troen alene, uden Hensyn til, om han er en Jøde eller Græker.

Det er det samme Maria synger, da Elisabeth hilste hende som Guds Moder:

„Han har øvet Magt med sin Arm, han har adspredt dem, som er hovmodige i sit Hjertes Tanke, han har styrtet de mægtige fra deres Troner og ophøiet de ringe; de hungrige har han opfyldt med gode Gaver, og de rige har han afvist tomhændede“ (Luk. 1, 51–53).

Det er med denne guddommelige Egenskab som med Gudsordet selv, det er tveægget, det virker altid Liv eller Dom, Tro eller Forargelse. Dette velsignede Misundheds Træk hos Gud, at han ikke anser Personer, det er en arm Synders saligste Trøst, og en rig retfærdigs bitreste Forargelse.

Den samme guddommelige Egenskab hos Jesus var det, som paa en Gang frelste den kananæiske Kvinde, den spedalske Samaritan og den sukkende Tolder og vakte Jødernes Forbittrelse, saa at de tilsidst hængte ham paa Korset og nedfaldte Dommen over sig.

I Dagens Text førte hans egne Bysbørn ham ud for at nedstyrte ham fra et Bjerg.

Og hvorfor?

Han var kommen i deres Synagoge, havde efter Sædvane læst af Guds Ord og talt, han havde til Text valgt det 61de Kapitel af Esaias, hvor denne spaar om Messias, som skal komme og forkynde „Evangeliet for de fattige, helbrede dem, som har et sønderknust Hjerte, forkynde Løsladelse for de fangne, for de blinde, at de skal faa sit Syn, og for de plagede, at de skal faa sin Frihed.“

Han havde udlagt disse Ord om sig selv og talt saa livsaligt, at de alle gav ham „Berømmelse og forundrede sig.“

Man skulde tro, at de da ogsaa vilde tage de livsalige Ord til Hjertet, omvende sig og tro paa, at dette deres Bysbarn i Sandhed var Messias, som kunde fri dem af Syndens Trældom og give Balsam for sønderknuste Hjerter.

Men nei. Der er ingen bleven omvendt ved at finde en Prædiken udmærket, endnu mindre ved at undres over, at deres Bekjendte, som de før maaske havde holdt høit, kunde prædike saa godt.

En lærd Mand prædikede engang i en Menighed — og talte enfoldigt og gribende om Synd og Naade. Ja, sagde de, det var en ganske god Prædiken, men det var ingen Professorprædiken. De

% Page 207

havde ventet noget andet, noget hoilerdt og opsigtsvækkende, som viste, at han havde gjort sig særdig Flid for dem; man følte sig skuffet, og der var halv Misfornøielse i Menigheden.

Nazarets Befolkning syntes nok, at det var velsignede Ord, Jesus havde talt til dem; men de ventede noget mere, noget overordentligt, som særlig var beregnet paa dem, hans egne Landsmænd, noget Tegn eller Under eller store Ting; og da de maatte vente forgjæves, var de skuffede, bittert skuffede. De glemte hans livsalige Ord og begyndte at undres, med hvad Ret han kunde gjøre Krav paa at være den, ved hvem Esaias’ Spaadom var gaaet i Opfyldelse, han?

„Er ikke denne Josefs Søn?“ sagde de.

Da var det Jesus, der kjendte deres Hjærters inderste Tanker, rigdom skar det aabent og lagde det frem for dem selv. Han aabenbarede dem deres Letsind og kjødelige Nysgjerrighed, idet de over Lysten efter at se Undere forglemte det livsalige Ord, der er en Guds Kraft til Salighed for hver den, som tror. Han revsede dem for deres hovmodige Forfængelighed, hvorefter de ansaa sig fortrinsvis berettigede til at kunne kræve Undere af ham, deres Landsmand, som havde gjort saa store Ting i Kapernaum. Og ved Exempler hentede fra Israels Historie viste han, at de Ord, som Herren havde talt ved Moses (5 Mos. 10, 17), at der ingen Persons Anseelse er hos ham, det havde han handlet efter og vilde handle efter indtil Dagenes Ende. „Han forbarmer sig over hvem han vil og forhærder hvem han vil“ (Rom. 9, 18).

Saa Herren hen til Enken i Sarepta, at hun var en stakkels hedensk Kvinde, hvem det udvalgte Israel mente at have Ret til at foragte? Nei, Herren anser ikke Personer. Han gik de mange Enker i Israel forbi, og sendte Elias til denne føniciske Enke, da hun med sin Søn just holdt paa at dø af Hunger. Medens der var Tørke og Hunger alle andre Steder, selv i Kongens Hus, blev hendes Melkrus og Oljekrukke aldrig tomt, saalænge Elias boede der; og hendes Søn opvakte Elias igjen, da han døde. Og hvorfor blev saadan Velsignelsens Overflod udøst over denne foragtede Kvinde? Fordi hun troede Elias’ Ord og trøstig bagede en Kage for ham af det sidste Mel, hun havde. Herren skuffede ikke hendes barnlige Tillid; thi der er ingen Persons Anseelse hos ham. O, hvor saligt at kunne kaste alle Bekymringer paa ham i den faste urokkelige Tro, at han er vor misundelige Fader, som har Omsorg for os. Men

% Page 208

hvad der var Velsignelse for Enken i Sarepta, og Salighed for hver arm fattig Synder, som tillidsfuldt tror Guds Ord, det var en Forargelse for Indbyggerne i Nazaret.

Og hvad siger I om Naaman? Han var en Syrer, en Fiende af Israel, som endog havde en bortført Jødepige i sin Trællestand. Der fattedes heller ikke paa spedalske i Israel paa denne Tid; men Syreren Naaman alene blev af Elisa helbredet. Og hvorfor? Var han mindre syndig end andre Mennesker? O nei!

Da Elisa intet vilde have at gjøre med hans Gaver, intet agtede paa hans Høihed og Værdighed, men sendte Bud, at han skulde to sig syv Gange i Jordans Flod, blev han vred og udbrød: „Er ikke Abana og Parpar, Syriens Floder, bedre end alle Israels Vande?“ Han var akkurat som du og jeg har været, naar Gud har banket paa vore Hjerter og lagt frem for os sin enfoldige Frelsesvei. Vi har tidt forarget os over dens Simpelhed. Havde det været noget vanskeligt, Gud havde krævet af os, havde vi været mere redebonde. Men kun at tro paa Jesu Blod!

Saa gik det ogsaa Naaman. Men efterhaanden som han saa paa sin Elendighed, sit spedalske Legeme, og Profetens enfoldige Ord endog af hans Tjenere blev ham foreholdt, saa bøiedes hans stolte Hjerte; han gik ned i den foragtede Jordans Flod, duffede sig under en, to, tre Gange, — forgjæves; men i Tro paa Profetens Ord holdt han ud, og da han syvende Gang kom op af Vandet, var han frisk og ren som et Barn. Herren havde frelst ham. Han saa ikke hen til, at han var Syrer eller Israelit, om han var omskaaren eller uomskaaren, thi der er ingen Persons Anseelse hos Gud.

Men hvad der var Naamans Frelse, hvad der var din og min Frelse, da vi kom krybende til Korset, at Gud ikke for vor Spedalskhed, for vore mange Synders Skyld stødte os tilbage, det samme blev Nazaræernes Forargelse og Dom. Da Jesus ikke ansaa deres Personer og ikke agtede paa deres høie Krav, fordi han var opfødt iblandt dem, men tvertimod viste af Guds eget Ord, at det netop er saadanne hovmodige og vantro Farisæere, Gud gaar forbi med sin Misundhed, saa blev de i den Grad opbragte, at de endog lagde Haand paa ham for at slaa ham ihjel. Hans Time var ikke kommen, og han gik bort midt iblandt dem. Men sit Hjertelag havde de lagt for Dagen, det samme, som hos det forblindede Israels Folk fremkaldte Raabet korsfæst og Dommen, som spredte dem over den

% Page 209

ganske Jord indtil denne Dag. De kjendte ikke sin Besøgelsestid og forargedes over, at Gud ikke ansaa deres Personer og deres hykleriske Retfærdighed og Templet og Omskjærelsen.

Og nu, Ven, hvad er dette for dig: Der er ingen Persons Anseelse hos Gud? Er det blevet dig til Dom eller Frelse? Er det blevet en Livsens Lugt til Liv eller en Dødens Lugt til Død?

Har du endnu noget at rose dig af? Om ikke noget stort, saa dog noget lidet? Nazaræerne kunde dog kun rose sig af at have opfødt Jesus i sin Midte. Hvad har du? Du har dog ingen grove Synder begaaet; du er ingen Morder eller Horkar. Kanskje hører du til en Menighed, rettroende Menighed — som det saa smukt udtrykkes — hvor der til og med er mange gudfrygtige Mennesker og en from Sjælehyrde. Maafske læser du Guds Ord flittigt og gaar regelmæssigt til Kirke og Alters; du tror alt, hvad der staar i Bibelen, og ofte har du under Prædikenen været rørt til Taarer og et nyt Forsæt. Alt dette er godt og vel; men, Ven, jeg siger dig, kom Nazaret ihu og frygt! Thi der er ingen Persons Anseelse hos Gud, og Toldere og Skjøger gaar ind i Guds Rige før eder.

Eller kanske har du intet at rose dig af, uden din Synd og din Blusel; du er spedalsk som Naaman og forkommen af Hunger som Enken i Sarepta; du er den største af Syndere og tør neppe nærme dig Jesu Kors, men staar langt borte og sukker: „Gud være mig arme Synder naadig!“

O, hvilket saligt Budskab for dig, at Gud ikke anser Personer; han vil komme ind i dit elendige Hjerte og lade Salighed vederfares dit Hus, som han gjorde med Zakkeus. Han vil borttage din Spedalskhed og give dig Livsens Brød, at du hverken skal hungre eller tørste i al Evighed. Men, tror du dette?

Saa kom atter med til Nazaret, lyt atter til Jesu Oplæsning og Udleggelse af det 61de Kapitel hos Esaias, gjem de livsalige Ord i dit Hjerte og opløft din Sjæl i Tak og Pris, fordi „der er ingen Persons Anseelse hos Gud.“







