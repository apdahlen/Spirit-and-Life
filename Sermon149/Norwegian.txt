% Page 149

Jesus har Magten.

Trefoldigheds Søndag.
———

Matth. 28, 16—20. Men de elleve Disciple gik til Galilæa, til det Bjerg, hvorhen Jesus havde befalet dem at komme. Og der de saa ham, tilbade de ham; men nogle tvivlede. Og Jesus traadte frem, talte til dem og sagde: Mig er given al Magt i Himmelen og paa Jorden. Gaar derfor hen og lærer alle Folk, og døber dem i Navnet Faderens og Sønnens og den Helligaands, og lærer dem at holde alt det, jeg har befalet eder! Og se, jeg er med eder alle Dage indtil Verdens Ende. Amen.

Besynderligt! Disciplene gjorde hvad Jesus havde befalet dem, de gik til Galilæa for at møde ham der efter hans Opstandelse, og se, medens de andre tilbade ham, var der dog endnu nogle af de elleve, som tvivlede.

Saa staar der virkelig skrevet om Herrens egne Disciple i denne alvorfulde, hellige Stund: Nogle tvivlede!

O, hvor det dog maa være en trang og tung Vei, dette ensidige: at tro paa den korsfæstede at han er opstanden! O, hvor maa Satan og Kjødet have Magt over os skrøbelige Menneskebørn, naar endog i en saadan herlig Aabenbarelses Stund Tvivlen kunde snige sig ind i nogle Hjerter!

Hvor mangen af os har ikke sagt eller tænkt: „Ja, kunde jeg saa Jesus levende for mig, da skulde jeg nok tro!“ og kanske lagt til: „Havde jeg været i Disciplernes Sted, skulde jeg ikke have tvivlet.“

O Ven, vær ikke hovmodig, men frygt!

Da Maria Magdalena kom til de elleve og forkyndte dem, at Jesus levede og var seet af hende, da troede de det ikke (Mark. 16, 11);

% Page 150

og da ogsaa de to fra Emmaus kom og fortalte det samme, troede de heller ikke (Mark. 16, 13), saa at Jesus, da han aabenbarede sig for dem, medens de sad tilbords, bebrejdede dem deres Vantro og Hjertets Haardhed; og da Tomas ikke vilde tro, uden at han fik se og tage paa Frelseren, blev han sønderknust, da Herren viste sig for ham og bebrejdede ham hans Vantro; min Herre og min Gud! det var alt, han kunde faa over sine Læber. Men Herren siger: „Nu da du har seet, tror du, Tomas; salige er de, som ikke har seet og dog troet.“

O du, som ikke vilde have tvivlet, dersom du havde været i Disciplernes Sted, — blues og se, hvem der staar foran dig! Det er den samme, som stod for Disciplene og sagde:

„Mig er given al Magt i Himmelen og paa Jorden.“

Al Magt!

Hvem kan fatte dette? Og hvem maa ikke synke i Støv, naar han har fattet det og er kommet sin Synd ihu!

Thi, som skrevet staar: „Disse skulle stride mod Lammet og Lammet skal overvinde, eftersom det er Herrers Herre og Kongers Konge,“ og

„Faderen oprejste Kristus fra de døde og satte ham hos sin høire Haand i Himmelen, langt over alt Fyrstendøm og Myndighed og Magt og Herredom og alt Navn, som nævnes, ikke alene i denne Verden, men ogsaa i den tilkommende, og lagde alt under hans Fødder,“ og

„Faderen har ogsaa givet Sønnen Magt at holde Dom, eftersom han er Menneskens Søn.“

En saadan Herre er det, som staar for dig idag og stod for Disciplene dengang og talte sit Magtens Ord.

Naar Disciplene kom sin Tvil og Vantro ihu, hvor maatte de føle sig ydmygede og fulde af Angst og Ærefrygt, som Moses foran Tornebusken og Elias, naar den stille Sus lød forbi hans Ørkenhule, og Gud selv talte til ham.

Men hvor maatte de ogsaa føle sig ophøiede og salige, naar de kom ihu, at denne almægtige Gud og Herre var deres Frelser, deres Ven, deres Broder! Han brugte ikke sin Magt til Dom, hvortil han havde Ret, men til at nedslå deres Tvil, og til at ophøie dem ved Naadens og Kjærlighedens Tillid og ved at betro dem et over al Maade helligt og herligt Hverv: at være Kristi Bud og Stridsmænd

% Page 151

til at overvinde Konger og Folkeslag og underlægge ham den ganske Verden, ikke med Mandemagt eller med Sværd, men med den Helligaands Kraft, med Kristi Kors, med Ordets Magt og med Evangeliets stille Fredsbudskab.

I Kraft af sin Almagt er det Jesus giver sine Disciple dette Bud og denne Fuldmagt:

„Gaar derfor hen og gjører alle Folkeslag til mine Disciple ved Daaben i Faderens, Sønnens og den Helligaands Navn, og lærer dem at holde alt det, jeg har befalet eder.“

Daaben og Ordet!

Daaben, efter det Ord: „hvo som tror og bliver døbt, han skal blive salig,“ og

Ordet, det tveeggede Sværd, som aabenbarer Hjerternes hemmelige Raad, — den uforfængelige Guds Sæd, som gjenføder og fornyer fortabte Menneskebørn, Ordet, som er Kristus selv nær mit Hjerte og min Mund, det Troens Ord, som vi prædiker.

Disse er de to Midler, som Faderen og Sønnen ved den Helligaand har betroet sine Disciple til dermed at underlægge Jesus alle Verdens Folk formedelst Omvendelse og Syndernes Forladelse.

Tilsyneladende ringe, afmægtige Midler, uanseelige som Jesus selv, da han vandrede omkring blandt Jødefolket, og som han endnu staar for Haan og Foragt den Dag idag.

Ikke desto mindre finder vi, at der siden denne Stund ikke mere var Tvil blandt Disciplene; stille samlede de sig i Jerusalem; tillidsfuldt valgte de den tolvte Apostel for at være færdige, naar Stunden kom, at Guds Magt skulde aabenbares i dem; roligt og forventningsfuldt oppebiede de Pintsefesten, og da Aanden havde fyldt dem som med en Ilds fortærende Kraft, slog de uforfærdet Ordets første Slag blandt Folkene, og vandt en herlig Seier: „Tre tusinde Sjæle, som annammede Ordet, blev døbte og lagte til Menigheden.“

Og saaledes har Herrens Disciple gaaet fremad i den Helligaands Kraft, fra Aarhundrede til Aarhundrede, fra Folk til Folk med Daaben og Ordet og lagt Folkeslagene under Jesu Rige, indtil deres deilige Fødder, som forkyndte Fred og godt Budskab ogsaa er naaet ned til vor Tid og vore Hjerter.

Hvad er det, som kan give Guds Tjenere, Herrens Disciple med de uanseelige Davids Vaaben, Mod og Magt at gaa mod den ganske

% Page 152

Verden og underlægge sig den? Hvad er det, som giver Guds Børn Freidighed, naar de forhånes, naar de trampes under Fødder, naar de forfølges og ihjelslaaes, saa at endog naar de dør, da synger de og seirer? Det er dette Ord af Jesu Mund, at han ikke alene har al Magt i Himmelen og paa Jorden, men at han med denne Magt vil være med sine Disciple alle Dage indtil Verdens Ende.

Naar Gud er for os, hvem kan da være mod os?

Det er Hemmeligheden; det er Kristi Menigheds og hans Disciples skjulte og dog for Verden saa herligt aabenbarede Magt; det er et Guds Barns Talisman, som giver Glæde i Bedrøvelsen, Seier i Nederlaget og Liv i Døden: at den almægtige Guds Søn ved sin Helligaand bor i mit Hjerte og giver mig arme skrøbelige Syndebarn formedelst Troen sin Magt og sin Beskyttelse.

Hvad eller hvem kan da skade mig?

Henimod to tusinde Aar har Herrens Disciple gaaet frem at opfylde dette Herrens betroede Hverv til alle Folk; Haan og Forfølgelse har ofte været deres Lod, Baal og Blod har tidt mærket deres Vei; hvor Satan har maattet ligge under for Kristi Kors, har han atter og atter trængt som en Lysets Engel ind i selve Menigheden at betage Korset dets Forargelse og Evangeliet dets Daarlighed og Ensfold. List og Magt har han sammen med Verdens Fyrster og Folkeførere benyttet for at gjøre dette Guds Ord tilsammen:

Mig er given al Magt i Himmelen og paa Jorden, og se jeg er med eder alle Dage indtil Verdens Ende.

Men til ingen Nytte; Vidners Blod er bleven Kirkesæd, og hvor Verden slog en Discipel ihjel og forførte ti, der har Herren reist op Hundreder i deres Sted; Folk efter Folk er bleven Evangeliet underlagt; fra Norden til Sønden, mod Øst og Vest er Ordet trængt frem, indtil det idag forkyndes i henimod tre hundrede forskjellige Sprog. Istedetfor med Aarhundredernes Løb at svækkes og udtømmes, er Kristi Ords Kraft bleven mægtigere, saa at der i vort Aarhundrede endog er skeet som et nyt Pinseunder, og Evangeliet forkyndes nu med større Iver og i større Udstrækning end nogensinde siden Apostlernes Dage.

Men du, som tvivler om Kristi Guddomsmagt, hvad siger du? Er ikke hans Ord, baade om hans Magt og hans Bevarelse bleven herligt stadfæstet? Hovmod dig ikke, men frygt! Thi ham er og given Magt til Dom, og snart, snart kommer han!

% Page 153

Og du, som kalder dig efter Kristi Navn og hører hans Menighed til, hvad siger du? Er det ikke paatide for dig at staa op af Søvne, forstaa Tidernes Tegn og ile med at deltage i Kampen for Rigets Udbredelse til Verdens Ender, inden det bliver forsent, og Herren ingen anden Brug har for dig end Saltet, som har mistet sin Kraft?

Og du Guds Tjener, du er tidt mismodig og forsagt og synes, at Ordet har ingen Virkning under din Forkyndelse; slaa ogsaa du dine Øine op og se, hvad der gaar for sig rundt omkring; alle Tings Ende nærmer sig, og Herren stadfæster sit Ord herligen; retter derfor de hængende Hænder og de vaklende Knæ, gaa med nyt Mod og ny Kraft ind i Kampen, Seiren er nær, og naar du er skrøbelig, da er du stærk; thi Herren har endnu al Magt, han sender dig, og han er med dig endnu.

Og du stille, ubemærkede Guds Barn, Mand eller Kvinde, som i det skjulte har Liv i Gud, men tidt og ofte mistrøstes og begynder at tvivle om du kan faa høre Herren til, saa syndig og skrøbelig du er. O, hvor Herren har Brug for dig! Hans Kraft fuldkommes netop i Skrøbelighed. Udryst al Dorskheds Lænker og kom trøstig med i Kampen; der er en Sjæl i din Nærhed, som Herren vil vinde ved dig. Thi kom ihu, at dersom du skal have Velsignelsen og Salig-heden af denne Forsættelse: „Se jeg er med eder alle Dage,“ saa faar du ikke glemme, at den almægtige Guds Søn ogsaa byder dig: „Gaar ud og gjør alle Folk til mine Disciple!“

Kommer Venner, alle, og arbeider; beder, vidner, giver, at Evangeliet maa trænge frem gjennem Hedninger, Jøder og dorske kristne indtil Verdens Ender, og at vi snart kan faa holde den store Trefoldigheds Fest i Himmelen og sammen med de utallige Skarer af alle Folk og Tungemaal med hvide Klæder og Palmer faa synge Guds og Lammets nye Sang:

Ære være Gud Fader, Guds Søn og Gud den Helligaand, som har været og altid bliver een sand Gud fra Evighed og til Evighed! Amen.


