% Page 246

De kjendte hverken Skrifterne eller Guds Kraft.

Fierentyvende Søndag efter Trefoldighed.

Luk. 20, 27–40. Men nogle af Sadducæerne, som nægtede, at der er nogen Opstandelse, kom til ham og spurgte ham og sagde: Mester! Moses har foreskrevet os, at dersom nogens Broder, som har en Hustru, dør, og han dør barnløs, da skal hans Broder tage Hustruen og opreise sin Broders Afkom. Nu var der syv Brødre; og den første tog en Hustru og døde barnløs. Og den anden tog Hustruen; ogsaa han døde barnløs. Og den tredie tog hende, og saaledes alle syv; de efterlod ikke Børn og døde. Men sidst af dem alle døde ogsaa Kvinden. I Opstandelsen altsaa, hvis Hustru af dem skal hun da være? Thi de syv har haft hende til Hustru. Og Jesus svarede og sagde til dem: Denne Verdens Børn tager tilægte og bortgiftes; men de, som agtes værdige til at faa Del i hin Verden og i Opstandelsen fra de døde, tager hverken tilægte eller bortgiftes; thi de kunne ikke mere dø; thi de ere Engle lig og ere Guds Børn, idet de ere Opstandelsens Børn. Men at de døde opreises, har ogsaa Moses givet tilkjende paa det Sted om Tornebusken, der han kalder Herren Abrahams Gud og Isaaks Gud og Jakobs Gud. Men han er ikke dødes Gud, men levendes; thi alle leve de for ham. Men nogle af de Skriftkloge svarede og sagde: Mester, du talte vel. Men de turde ikke ydermere spørge ham om noget.

Sadducæerne var af den Slags Mennesker, hvis Religion væsentlig bestaar i Benegtelse. Ligesom de, der i vore Dage benægter, at Jesus er Gud, og er rede at disputere til hver Tid og med sin formentlige Lærdom vise, at Jesus aldrig i Skriften udtrykkelig kaldes Gud, saa var Sadducæerne med sin Verdensvisdom altid færdige at bevise, at Moses intet lærer om Opstandelse fra de døde, og deres Hele

% Page 247

Religion bestod derfor væsentlig i Benegtelse af denne Guds Lære.
Det faldt da ogsaa saa ganske bekvemt for det kjødelige Liv, de førte,
at kunne overbevise sig selv og andre om, at der intet Liv er efter
dette, at de intet Ansvar havde og kunde opmuntre hinanden i
Bugens Tjeneste med disse Ord: „Æd, drik og vær glad, thi
imorgen skulle vi dø.“

De mente ogsaa at have rigtig gode Argumenter og tænkte ret
at vise sin Overlegenhed, naar de kunde faa disputere med Jesus om
Opstandelsen.

De var imidlertid med dem som med de fleste andre theologiske
Disputanter. Med al sin spidsfindige Lærdom var de uvidende i
Hovedsagen, Børnelærdommen saa at sige; de kjendte hverken Skrif-
terne eller Guds Kraft (Marc. 12, 24). Den, der for Alvor
giver sig ifat med disse to, faar andet at gjøre end at disputere.

En Mand, som ikke i alle Maader var Sandheden tro, vilde
gjerne have en Undskyldning og Forsvar for sin Løgnagtighed. Han
tænkte, at naar han først kunde bevise, at Nødløgn var berettiget,
saa kunde han nok selv afgjøre, naar en Løgn var Nødløgn.

Han sagde til en Ven: „En gal Mand med en Økse i Haan-
den forfulgte en anden og standsede, hvor Gaden delte sig i to uden
at vide, hvilken Vei den forfulgte havde taget. Der mødte han en
anden Person og sagde til ham: „Sig hvad Vei min Fiende tog,
eller jeg dræber dig.“ Hvad skulde denne gjøre? Tier han, bliver
han selv dræbt, siger han sandt, bliver den anden dræbt. Var det ikke
her nødvendigt at bruge en Nødløgn?“

Han sagde til en Ven: „En gal Mand med en Økse i Haan-
den forfulgte en anden og standsede, hvor Gaden delte sig i to uden
at vide, hvilken Vei den forfulgte havde taget. Der mødte han en
anden Person og sagde til ham: „Sig hvad Vei min Fiende tog,
eller jeg dræber dig.“ Hvad skulde denne gjøre? Tier han, bliver
han selv dræbt, siger han sandt, bliver den anden dræbt. Var det ikke
her nødvendigt at bruge en Nødløgn?“

Vennen svarede: „Jeg skal svare ja, hvis du vil love mig aldrig
at sige et usandt Ord, indtil det ovennævnte Tilfælde indtræffer.“

Jesus svarede dog Sadducæerne ganske anderledes alvorligt og
hensynsfuldt, naar de for at søge Skin af Bevis for sin kjødelige
Benegtelse af Opstandelsen bragte frem en ligesaa urimelig Historie
om Konen og de syv Brødre, som havde været gift med hende.

Han indlod sig ikke paa deres taabelige og uredelige Exempel.
Som han pleiede, gik han lige løs paa deres Hjerter og deres
Sjælstilstand.

I Sadducæere, vilde han sige, nægter Opstandelsen fra de døde,
og Grunden er ikke den, at I derfor har noget holdbart Bevis; men
Grunden er den, at I i eders Kjødlighed og aandelig Blindhed
hverken kjender Guds Kraft eller Skrifterne.

% Page 248

Kjendte I Guds Kraft og var I ikke saa omtaagede af
eders egen Sandselighed, saa vilde I vide, at Livet i denne Ver-
den og Livet i hin Verden er to ganske forskjellige Ting. I
denne Verden er Livet, endog det allerbedste, i Kjødelighed, For-
krænkelighed og Dødelighed. Eftersom vi her alle maa dø, og Guds
Frelseplaner ikke kunde virkeliggjøres uden Slægtens Fortsættelse,
har Herren fra det første givet dette Bud: „Former eder og op-
fylder Jorden!“ Derfor hører det Livet i denne Verden til at tage
tilægte og give tilægte.

Men der, hvor Gud har aabenbaret i et Menneske sin Kraft og
opreist ham fra de døde, der begynder et Liv i Aand, i Ufor-
krænkelighed og Udødelighed. Da er Døden opslugt til Seier, og Mennesket
kan ikke mere dø, men bliver Englene lig med et forklaret, forherliget
Legeme, hvis Mad er Herrens Ansigts Beskuelse. Her hverken tages
tilægte eller gives tilægte, fordi hver for sig har en evig Tilværelse.

Men I kjender heller ikke Skrifterne, trods eders indbildte
Lærdom. I afsier Myggen og nedsluger Kamelen. Det vigtigste
gaar eders forblindede Øie forbi. Der staar jo hos Moses paa et
velbekjendt Sted, at Gud er Abrahams Isaks og Jakobs Gud. Kan
den levende Gud være Gud for døde Mennesker? Saa maa jo dog
Abraham, Isak og Jakob, som er døde, efter Skriftens eget Udsagn
være opstandne til nyt Liv. „Derfor farer I meget vild.“

Hvad Under om baade Folket og Farisæerne forundrede sig
over hans Enfold og Myndighed, og at de efter den Tid ikke mere
turde spørge ham om noget!

Ven, du er ikke som Sadducæerne? Du tør ikke negte, at der
er et Liv efter dette; du tror endnu de dødes Opstandelse, og du
gjør vel. Men har du ogsaa betænkt, hvad det betyder for dig,
de dødes Opstandelse?

Kjender du Skrifterne og Guds Kraft?

Ved du, at Menneskens Søn har faaet Magt til Dom, og at
den Time kommer, da alle, som er i Gravene, skulle høre Guds Søns
Røst og gaa frem, de, som har gjort godt, til Livets Opstandelse, men
de, som har gjort ondt, til Dommens Opstandelse (Joh. 5, 24–28).

Saa lyder Skriften og saa øves Kraften.

Ven, er du beredt?
