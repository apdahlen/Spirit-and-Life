% Page 158

Om Kristi Efterfølgelse.

Anden Søndag efter Trefoldighed.

Luk. 9, 51—62. Men det begav sig, der de Dage fuldkommedes, at han skulde optages, da vendte han stadig sit Ansigt til at vandre til Jerusalem. Og han sendte Bud foran sig, og de gik bort og kom ind i en af Samaritanernes Byer for at berede ham Herberge. Og de annammede ham ikke, fordi hans Ansigt var vendt til at vandre til Jerusalem. Men der hans Disciple, Jakob og Johannes, saa det, sagde de: Herre! Vil du, at vi skulle byde Ild at falde ned af Himmelen og fortære dem, ligesom og Elias gjorde? Men han vendte sig og irettesatte dem og sagde: I vide ikke, af hvad Aand I er. Thi Menneskens Søn er ikke kommen for at fordærve Menneskers Sjæle, men for at frelse. Og de gik til en anden By.

Men det begav sig, der de gik paa Veien, sagde en til ham: Herre! Jeg vil følge dig, hvor du gaar hen. Og Jesus sagde til ham: Rævene har Huler, og Himmelens Fugle Reder; men Menneskens Søn har ikke noget, hvortil han kan hælde sit Hoved. Men han sagde til en anden: Følg mig! Men denne sagde: Herre! Tillad mig først at gaa hen og begrave min Fader! Men Jesus sagde til ham: Lad de døde begrave sine døde! Men gak du hen og forkynd Guds Rige! Men ogsaa en anden sagde: Herre! Jeg vil følge dig; men tillad mig først at tage Afsked fra dem, som er i mit Hus! Men Jesus sagde til ham: Ingen, som lægger sin Haand paa Plogen og ser hen til det, som er bag ham, er vel skikket til Guds Rige.

Hvad der i disse Vers omtales, gik for sig, medens Jesus med sine Disciple var paa sin sidste Vandring til Jerusalem. I det 51de Vers staar der nemlig, at „da de Dage fuldkommedes, at han skulde optages, vendte han stadigt sit Ansigt til at vandre til Jerusalem.“ Hans Disciple forstod ogsaa, at det var en afgjørende Gang, som endelig efter deres Mening vilde bringe den forventede Herlighed. Thi de var i særegen Grad bevægede af høie, ja næsten hovmodige og seiersvisse Tanker. De havde allerede Tid at tænke paa, „hvem der skulde være den største blandt dem“ (V. 46), de harmedess besynderlig paa en, som drev ud Djævle i Jesu Navn og „ikke fulgte med dem“ (V. 49), og Johannes og Jakob opbrændtes i den Grad over Samaritanernes Frækhed at nægte Jesus Herberge, at de bad om Lov at byde Ild falde ned fra Himmelen og fortære dem (V. 54).

Hvorledes maatte ikke hvert af disse Ord være som en Braad i Jesu Hjerte til at bøie hans Hoved dybere mod Jorden! Han

% Page 159

svarede dem kjærligt og sagtmodigt: „Menneskens Søn er ikke kommen for at fordærve Menneskers Sjæle, men for at frelse.“ — og fortsatte Veien med Getsemane og Golgata for sin Sjæls Øie.

Ak, stakkels Disciple! de var endnu langt fra at forstaa, hvilken Lidelsens Gang denne Reise var for Jesus, endnu mindre, at deres egen Herligheds Løn skulde bestaa i at følge ham efter paa Korsets og Selvfornægtelsens Vei. Deres Tanker var endnu kjødelige.

Under disse Omstændigheder og under Indflydelsen af den Spænding og Begeistring, hvormed Hjerterne var fyldt, er det, at en kommer til ham og siger: „Herre, jeg vil følge dig, hvor du gaar.“

Sandhed baade en smuk og ret Beskjendelse, og visselig oprigtig! Og dog, hvor bedragerlig! Ikke saa meget for andre som for en selv!

Jesu Svar viser det:
„Rævene har Huler og Himmelens Fugle Reder, og Menneskens Søn ikke det, hvortil han kan hælde sit Hoved.“

Det er et alvorsfuldt Svar, vel skikket til at nedslå alle kjødelige Forestillinger og Forventninger med Hensyn til Jesu Efterfølgelse, og til at bringe en til Eftertanke, hvad det egentlig har paa sig at „følge Jesus“, og at der er en Tilstand, om hvilken Jesus selv siger, at „det sidste er værre end det første.“

I de mange Aarhundreder, som er henrundne siden Jesus lagde denne tunge Formaning paa en „hastig Bekjenders“, en nyvakt Discipels Hjerte, har den menneskelige Natur ikke forandret sig et Fnug. Medens den hastig kan bringes til at glæde sig og ophøies ved Troen paa, at Kristus ved sin Lidelse og Død paa Korset har betalt for al Synd, gyser den tilbage og unddrager sig ofte, naar Herren paamind siger: „Hvad jeg har opgivet, maa ogsaa du opgive, hvad jeg har lidt, maa ogsaa du lide.“

Saaledes gaar det til, at ogsaa i vore Dage er der Skarer af vakte kristne, som efter kortere eller længere Tid falder fra, elskelige, redebonne, oprigtige Bekjendere, for hvem Korset og Forsagelsen er kommen saa uventet over deres Himmellængsler og Hallelujaraab, at de er blevne dem en Forargelse, og det sidste er blevet værre end det første. De agtede ikke dette tunge Jesu Ord: „Hvo, som ikke bærer sit Kors og kommer efter mig, kan ikke være min Discipel“ (Luk. 14, 27). Menneskens Søn har ikke det, hvortil han kan hælde sit Hoved.

% Page 160

Men, har du betænkt dette?

I Modsætning til den hastige og fyrige, men ubetænksomme Bekjendelse, som ikke beregner, „hvad det vil koste at fuldføre et Taarn“ (Luk. 14, 28), og derfor løber i Fare for snart at falde fra, fremstilles i de to følgende Exempler en Klasse af Kristi Efterfølgere, som ogsaa er redebonne og villige, men som endnu beherskes af Hensyn, som i og for sig er fuldkommen berettigede, men som bliver en Snare, en Anstødssten og Forargelsens Klippe, naar de stilles enten jevnsides eller endog foran Kristi Efterfølgelse.

Herren siger til en: „Følg mig!“ Han er rede, men han vil faa Lov „først at begrave sin Fader.“

Det er ikke urigtigt at begrave sin afdøde Fader; tvertimod, baade hos Hedninger og Jøder og kristne, hos alle Folk, som endnu har den allertarveligste Levning af Religion, har det været anseet som en af de helligste Pligter at give sine nærmeste eller paarørende en sømmelig Begravelse. Den største Skjændsel, den, som de ypperste Mænd ofte har gruët for mere end selve Døden, var at forblive ubegravet, et Bytte for Hunde og vilde Dyr. Historien om Akab og Tobias viser os tilfulde, hvor høit en sømmelig Begravelse blev agtet af Jøderne.

Intet er heller farligere eller vanskeligere at bryde med end fra Fædrene overleverede Skikke. Intet opbragte de ivrigste Jøder mere, end at Jesus helbredede paa Sabbaten, og indenfor næsten enhver Kirke er der Skikke, slet og ret Skikke, som har vakt bitrere Stridigheder end de vigtigste Sandheder.

Men frygtløst bryder Jesus ethvert Hensyn til Skikke, naar de kommer Side om Side eller endog iveien for det at følge ham. „Et er fornødent; og først Guds Rige og hans Retfærdighed,“ det er hans Lære.

„Lad de døde begrave sine døde,“ sagde han. Du behøver ingen Frygt mere for din døde Fader, der vil være nok af dem, som sørger for, at han kommer sømmeligt til Jorde! Jo mere en er død i sig og uden Haab for Evigheden, desto mere søger han at bedrage andre og sig ved at prøve at hjælpe paa Døden ved en pen Begravelse. Du maa ogsaa være forberedt paa at bære Skammen af at forsømme saa hellig en Skik som at begrave din egen Fader; for dig er det nødvendigt at kaste alt andet tilsides for at gjøre disse to ene vigtige Ting: „At følge mig“ og „forkynde Guds Rige“.

% Page 161

Det var en haard Tale; der staar heller intet om Discipelen kunde „høre“ den. Men som Jesus siger til en: „Giv alt det, du har, til de fattige!“ til en anden: „Lad din Fader ligge ubegravet,“ saa er der for dig, hvem du end er, en Ting, som du enten nødig eller aldeles ikke vil give op, som du paa alle optænkelige Maader søger at sætte ved Siden af eller i Samklang med din Kristendom, en Ting, som dit Hjerte hænger ved mer end du vil tilstaa eller ved, saa at denne Ting i Virkeligheden bliver først, Jesus næst, — Men, Herren kræver af dig denne ene Ting, — ransag dit Hjerte, vær oprigtig mod dig selv, at du ikke skal bedrages for Evighedens Haab.

„Lad de døde begrave sine døde!“

Der er intet Baand saa helligt, ingen Kjærlighed saa stærk, ingen Gjenstand saa dyrebar, at du ikke maa være rede at opgive den for helt og udelt at kunne følge Jesus. Det er, hvad Jesus udtaler i det tredie Exempel, hvor en anden Discipel ytrede sin Villighed til at følge Jesus, naar han kun først kunde faa tage Afsked med dem i hans Hus. Det nævnes ikke, om det er Forældre, Hustru eller Børn; det gjør ogsaa det samme. Jesu Svar er som et tveægget Sværd til at aabenbare Hjerternes hemmeligste Raad. Det viser i dette Tilfælde, at Discipelen, sig selv maaske uafvidende, havde sin første, sin stærkeste Kjærlighed i sit Hjem, at han straks paa For-
haand maatte blive klar derover, faa Naade til at opgive det efter det Ord af Jesu Mund: „Om nogen kommer til mig og hader ikke sin Fader, Moder, Hustru og Børn, Brødre og Søstre og tilmed sit eget Liv, han kan ikke være min Discipel“ (Luk. 14, 26), og derefter regner disse Jordens dyrebareste Ting blandt dem, „som tillægges“, og for hvilke en „Kristi Efterfølger“ skal være uden Bekymring; ellers vilde han komme i samme Fare som Lots Hustru, se sig tilbage til Sodomas Herlighed og blive til en Saltstøtte.

„Ingen, som lægger sin Haand paa Plogen og ser hen til det, som er bag ham, er vel skikket til Guds Rige.“

Efter ufattelige Lidelser og Guds Magts vældige Aabenbarelse, fik Jøderne Mod til at rive sig løs fra Ægyptens Trældom og drog trøstig frem, indtil de kom til det røde Hav. Der stod de. Havet foran og Faraos Hærskarer bag. Det kunde nok bringe den modigste til Forsagthed. „Gaa ret frem!“ sagde Herren; og de gik lige paa Havet og fik synge Herren Lov paa den anden Side, medens Faraos Hær laa begravet i Dybet. Men snart var det alt glemt, og Hjerterne

% Page 162

listede sig tilbage til Ægyptens Kjødgryder og oprørte sig, og forhærdede sig mod Herren. „De var alle under Skyen og gik alle gjennem Havet; de aad alle den samme aandelige Mad og drak alle den samme aandelige Drik; men Gud havde ikke Behag i de fleste af dem; de blev nedslagne i Ørkenen.“

De havde lagt Haand paa Plogen, men saa sig tilbage.

Men, kom Lots Hustru ihu, kom de slangebiste Israels Børn ihu, kom dit eget bedragerlige Hjerte ihu, og følg Pauli Raad:

„Glemmende, hvad der er bag, og rækkende efter det, som er foran, iler jeg mod Maalet til det Klendodie, som hører til Guds Kald herovenfra i Kristus Jesus!“









