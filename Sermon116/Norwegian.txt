% Page 116

Den opstandne Jesus.

Første Søndag efter Paaske.


Luk. 24, 36—43. Men der de talte dette, stod Jesus midt iblandt dem og
sagde til dem: Fred være med eder! Da blev de forskrækkede og betagne af Frygt
og mente, at de saa en Aand. Og han sagde til dem: Hvorfor er I saa forskrækkede,
og hvorfor opstiger saadanne Tanker i eders Hjerter? Seer mine Hænder
og mine Fødder, at det er mig selv! Føler paa mig og seer! Thi en Aand har
ikke Kjød og Been, som I seer, at jeg har. Og der han sagde dette, viste han dem
sine Hænder og Fødder. Men da de endnu ikke troede for Glæde og forundrede
sig, sagde han til dem: Har I her noget at æde? Men de gav ham et Stykke
af en stegt Fisk og af en Honningkage. Og han tog det og aad det i deres Paasyn.

„Herren er sandelig opstanden!“ Dette vidste og bekjendte allerede de elleve,
da de to Disciple kom tilbage fra Emmaus og fortalte, at de havde seet den
opstandne. Thi de elleve hilste dem ved deres Indtræden med dette Tilraab,
som siden har lydt uafbrudt inden Guds Menighed: „Herren er sandelig opstanden
og seet af Simon.“

Alligevel viser vor Text os, hvor vanskeligt det er at tro helt
ud og aldeles bogstaveligt, at Jesus er sandelig opstanden, legem=
ligt opstanden, saaledes som Peter siden siger paa Pintsefesten:
„Hans Sjæl blev ikke forladt i de dødes Rige, ei heller saa hans
Kjød Forraadnelse“ (Ap. Gj. 2, 31).

Thi da Jesus selv stod midt iblandt Disciplene, som netop
havde bekjendt hans Opstandelse, da blev de forskrækkede og mente, at
de saa en Aand. Og da Jesus havde sagt: „Seer mine Hænder
og mine Fødder, at det er mig selv, føler paa mig og seer! Thi

% Page 117

en Aand har ikke Kjød og Been, som I ser, at jeg har,“ da troede
de endnu ikke for Glæde. Saa at Jesus endog tilslut tog et
Stykke af en stegt Fisk og af en Honningkage og aad det i deres
Paasyn.

Saa let som det er sagt: „Herren er sandelig opstanden,“ saa
vanskeligt er det altsaa at tro det aldeles saaledes som Ordene lyder.
Og dog er kun dette den sande og ægte Kristentro.

Der er i vore Dage og har altid været siden Kristi Tider nogle
meget høie Aander, som beredvillig har troet og lært, at Kristus er
aandeligt opstanden fra de døde. Dermed mener de fornemmelig, at
hans Liv og Gjerning, hans Lidelse og Død har fremkaldt en Be=
vægelse og Rørelse i Verden, som har vedvaret indtil denne Dag og
ventelig vil vare indtil Verdens Ende. Det gaar jo heller ikke godt
an at negte dette.

Atter andre er der, som taler mere fritænkende og siger: Kristus
er opstanden i sine Disciple, i sin Menighed; Jøderne slog ham ihjel,
men se, hans Menighed, som er hans Legeme, lever. Og det gaar
heller ikke an at negte dette.

Alligevel er ingen af Delene den hele, sande, kristelige Tro.
Den er meget enfoldigere og derfor meget besværligere, men derfor
ogsaa meget saligere. Den tror paa Jesus Kristus korsfæstet, død
og opstanden, det er legemlig opstanden, saaledes at „hans Sjæl
ikke blev forladt i de dødes Rige, ei heller hans Kjød saa For=
raadnelse.“

Den kristne Sjæl finder sin Frelse hos Jesus selv. Hans
legemlige Død paa Korset er vore Synders Soning, hans legemlige
Opstandelse er det kraftige Vidnesbyrd om, at han er Guds Søn og
Seierherre over Døden. Er han død, som bar vore Synder, saa er
vor Synd sonet, saa er der Syndernes Forladelse ved Troen paa
hans Blod; er han opstanden, saa er Døden overvundet, saa er der
evigt Liv for Syndere ved Troen paa ham.

Derfor er dette den enfoldige Kristentro, som er mægtig til at
gjøre vore Sjæle salige, at „Kristus døde for vore Synder efter
Skrifterne, og at han blev begraven, og at han opstod paa den tredie
Dag efter Skrifterne, og at han blev seet af Kefas, derefter af de
tolv“ (1 Kor. 15, 3—6).

Deri er Frelse for Sjælen, ikke i noget andet. Ikke i For=
standens Indsigt i Guds Frelsesorden; ikke i Viljens Anstrengelse

% Page 118

for at forbedre sig selv og leve et Liv efter Herrens Lov; ikke i Følel=
sens Smerte og Fryd. Men den levende Frelser, død for dig og
opstanden for dig, Undergjerningens Mand, han er selv Frelseren,
som kan sige med Aandens og Livets Kraft til din Sjæl: Fred
være med dig! Thi han alene har Magt over Synd og Død,
fordi han har lidt, uskyldig for skyldige, retfærdig for uretfærdige,
og er kommet ud af Grav og Helvede med Seier over dem begge.
Derfor kan han tilgive Synden, derfor kan han frelse fra Døden.

Det gjælder kun om at finde ham selv, som har Helvedes og
Dødens Nøgler, som lukker op, og ingen lukker til, og lukker til,
og ingen lukker op. Finder du ham, saa skal han sige til dig:
„Frygt ikke! Jeg er den første og den sidste og den levende, og jeg
var død, og se, jeg er levende i al Evighed, Amen.“ Og hans Fred
skal sænke sig ned i dit Hjerte, fordi du kjender det i samme Stund,
at han er den, som forstaar al din Nød, eftersom han har selv lidt den,
og som er mægtig til at afhjælpe den, eftersom han er gaaet seirrig
ud af Lidelsen.

Men hvor er han at finde? Ja hvor fandt hans Disciple
ham? De to, som gik til Emmaus, de elleve, som var forsamlede i
Jerusalem, hvor fandt de ham? Jo, det var ham, som kom til dem,
der de gik med Graad i Hjertet og talede om hans Lidelse og Død.
Det var ham, som kom til de elleve, der de sad forskræmte bag lukkede
Døre med hans Ord og Gjerninger i Minde. Han kom til dem. Saa
frygt ikke, du, som længes saare efter Frelse og Fred; han skal komme
ogsaa til dig, om du søger ham i hans Ord og i hans Menighed.
Det er, som det staar i Salmen:




Hvor sig to i Gud samraade,
Der er han den tredie Mand,
Han opdager deres Raade,
Taler hvad dem trøste kan.

Eller som det staar i en anden Salme:




Se hvor Jesus allevegne
Er tilstede hos enhver,
Som vil ham i Hjertet tegne,
Og sig holde til ham nær!
Midt iblandt Disciplene
Lader han sig herlig se,
Der de fuld af Sorg i Sale
Holdt om ham en sød Samtale.

% Page 119

Søger du ham for fuldt Alvor, saa skal du vel finde, at han er
sandelig ikke langt borte fra nogen af os. Du skal finde ham, og
han skal finde dig, og din Sjæl skal vederkvæges af hans Fred.
Thi han kan give dig alt, hvad dig fattes. Du er syndig, han
giver dig Retfærdighed; du er dødelig, han skjænker dig evigt Liv;
du er fortabt og fordømt, han giver evig Salighed og Livsens
Haab; du bærer paa et forkrænkeligt og sanseligt Legeme, han giver
Uforkrænkelighed og Legemets Forklarelse. Thi alt, han har vundet
som Menneskens Søn af Herlighed for sin menneskelige Natur, det
har han vundet for at give det til os; thi selv havde han nok i
den Herlighed, han havde hos Faderen, før Verdens Grundvold
blev lagt.

Saa er det kun den opstandne Jesus, som kan være vor
Frelser. Hvad vi trænger er ikke bare en Lærer, som kan vise os
Vei gjennem Livet; men en Frelser, som kan vise os Vei gjennem
Døden. Som skrevet staar: „Vor Gud er os en Gud til idelig
Frelse, og hos den Herre Herre er Udgange fra Døden.“ Thi
„ogsaa vi, som har Aandens Førstegrøde, ogsaa vi sukker i os selv,
idet vi forvente en sønlig Udkaarelse, vort Legemes Forløsning.“
Til fuld Frelse hører ogsaa Legemets Frelse i Uforkrænkelighed;
derfor er Jesu legemlige Opstandelse saa dyrebar en Perle i den
Krans, som Kristentroen eier. Gud gav sit Billede i Legeme og
Sjæl, han opreiser det igjen i dem begge ved sin Søn.

Derfor er Guds troende Menighed et lyksæligt Samfund. Thi
naar Døden bryder Broder- og Søsterkjæden med sin stærke Haand,
saa er det dog kun en Stilsmiße for Øiet, ikke for Hjertet. Thi
Sjælen lever, og Legemet opstaar ved Guds Kraft, hvilken han
aabenbarede, da han opreiste Jesus fra de døde. Om vi derfor end
med Graad i Øiet staar ved Ligbaare og Grav, saa synger vi dog
glade i Sind og Sjæl:

Lad Hjerte og Øie kun briste
Og Legemet lægges i Kiste,
Den Time ei borte skal blive,
Da Herren det kalder tillive.

Ved Døden al Nøde berøvet,
De Legemer blandes med Støvet,
Men herlig opreises de skulle
Af Livsaand og Yndighed fulde.

% Page 120

Herren være Lov og Pris for Opstandelsen og Opstandel-
sens Haab. Maatte vi alle gjøre som Paulus: „Glemmende,
hvad der er bag, og rækkende efter det, som er foran, iler jeg mod
Maalet til det Klenodie, som hører til Guds Kald herovenfra i
Kristus Jesus.“




